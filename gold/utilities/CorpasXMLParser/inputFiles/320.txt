[C 1]

[Dealbh]

<gai>TEICNEOLAS —
A COIMHEAD AIR ADHART


AIR ADHART
<eng>2020 VISION


BRITISH
TELECOM<gai>


[TD 1]

[Dealbh]


[TD 2]

1. AN CRAOL-LION TURAIL A’RUIGHEACHD NAN EILEAN AN IAR

Tha sinn air atharraichidhean iongantach fhaicinn ann an saoghal teile-fhiosan o chionn ghoirid. Thainig seo mun chuairt ri linn atharraichidhean ann am fiosrachadh teicneolach.
 
Tha barrachd fiosrachaidh a’dol air feadh an t-saoghail o latha gu latha; chan e mhain sin ach tha e a’siubhal nas luaithe agus nas luaithe. Se na coimpiutaran agus na h-uidheaman coimpiutarach a tha aig <eng>British Telecom<gai> airson fiosraichean de gach seorsa atharrachadh gu “binary digits” is bun-aobhar don a seo.

Tha na leasaichean a tha a’tachairt an drasda a sior ghluasad gus an ire anns am bi againn aon chraol-lion a laimhsicheas a h-uile seorsa eadar-theachdaireachd - co-dhiubh se dithis a’bruidhinn ra cheile air a’fon a th’ann, da choimpiutar “a’bruidhinn” ra cheile no deilbh no fiosrachadh sgriobhte gan cur bho aite gu aite.

Tha tur aig a’chraol-lion oir se coimpiutaran a tha air cul gach gniomhachd a tha na h-uidheaman ura a’deanamh. Tha leasachadh chraoil-lion ag ciallachadh:
(i) gu bheil seirbhisean ura ri am faotainn agus
(ii) gum bi na seirbhisean a th’againn mu thrath a’dol am feabhas.

Tha <eng>British Telecom<gai> agus Bord Leasachaidh na Gaidhealtachd air £16m a chuir mu seach airson program leasachaidh airson chraoil-lion ura a steidheachadh anns a’Ghaidhealtachd agus anns na h-Eileanan. Canar “Highlands & Islands Initiative” ris a’phrogram seo agus bheir am program na goireasan ura chun a’chuid mhor de chearnaidhean nan Eilean an Iar mun bhliadhna 1992.


1.1 EADAR-THEACHDAIREACHD LE SOLUS

Bha solus air a chleachdadh o laithean fad o chian airson eadar-theachdaireachd a dheanamh. O chionn fichead bliadhna air ais thoisich luchd-ealain feuchainn soluis a chuir troimh ghaisinnean ghlainne a bha fior chaol. Se <eng>“optical fibre”<gai> a chanar ris an seorsa seo de ghaisinnean ghlainne agus anns na bliadhnaichean a tha ri teachd chi sinn iad gan cleachdadh fad is farsuing ann an siostam teile-fhiosan.
 
Ma tha neach a’bruidhinn dhan an teilefon tha an guth ag aobharachadh chomharraidhean dealain nach eil reidh, agus canar comharradh <eng>“analogue”<gai> ris an seo. Tha e comasach a nis an comharradh <eng>analogue<gai> atharrachadh gu comharradh <eng>“digital”<gai> a tha reidh agus gabhaidh seo a rithist le a bhi a cleachdadh <eng>“laser”<gai> no <eng>LED (light emitting diode)<gai> atharrachadh gu buillean soluis.
 
Siubhlaidh na buillean soluis seo troimh nan gaisinnean ghlainne aig astar 300 millean metre gach diog. Nuair a ruigeas iad an ceann-uidhe atharraichear iad air an ais gu buillean dealain agus se uidheaman gu math adhartach a ni seo.
Tha iomadh aobhar ann airson gum bi <eng>optical fibre<gai> nas fhearr na na doighean a bha cleachdte anns an t-seann nos airson eadar-theachdaireachd:

(i) Le a bhi a’cleachdadh cabull cumanta miotailt, mar is fhaide a tha aig an teachdaireachd ri siubhal is ann is laige a tha i ri fas. Mar sin feumar inneal-meudachaidh a shuidheachadh a h-uile 2km ach le <eng>optical fibre<gai> chan fheumar inneal-meudachaidh ach a h-uile 100km.

(ii) Tha e comasach do <eng>optical fibre<gai> torr a bharrachd theachdaireachdan a chuir a mach aig an aon am.

(iii) Tha <eng>optical fibre<gai> air an deanamh de ghlainne a thathas a’deanamh bho ghainmheach a tha pailt agus saor.


[TD 3]

(iv) Tha na gaoisnein ghlainne gle chaol - cho caol ri gaisinn fuilt. Chan eil <eng>optical fibre<gai> siostam, a tha comasach air corr air 8000 sanas teilefon a dheanamh, moran nas tighe na cabull aer-ghath <eng>TV<gai>. Tha sin a’ciallachadh gun urrainnear na pioban a tha a cheana againn a chleachdadh le dha no tri de <eng>optical fibre<gai> siostaman airson moran mhiltean de shanasan teilefon a ghiulain. 
(v) Seach gu bheil na ueirichean teilefon a th’againn an ceartuair ag giulain chomharraidhean-dealain tha sin a’ciallachadh gu bheil nithean coimheach a’bunntainn riutha cor uair agus mar sin cluinnidh daoine eile an conaltradh a th’agad ri do charaid. Cha thachair seo le <eng>optical fibre<gai>.

1.2 MICRO-THONN
De th’ann am micro-thonn? Ciamar a tha e ag oibreachadh? De tha e a’deanamh? Se seorsa de reidio-thonn a th’ann aig a bheil fad-thonn torr nas giorra ach torr nas minig.
Tha na micro-thonn eadar-dhealaichte bho na reidio-thonn seach nach eil iad air an tilgeil air ais leis.an.aile. An aite sin faodaidh iad a bhi air an deanamh nan gathan biorach coltach ri soillse bho leus agus an cuimseachadh air targaid.
Tha seo a’ciallachadh gu bheilear a’deanamh barrachd feuma den chumhachd a tha a dol a mach bho’n chrann-sgaoilidh. Cuideachd tha an ard-thriceid a thachras a’cialllachadh gun urrainnear barrachd fiosrachaidh a ghiulain aig an aon am. Seach gu bheil na micro-thonn a’siubhal gu direach, feumaidh an crann-sgaoilidh a bhi air a chuimseachadh direach air a cheann uidhe. Ma thig cail sam bith gu bhith na chnap-starra dha buinnidh seo ris a’mhicro-thonn agus feumar a reisd slighe fhosgailte a bhi eadar gach crann-sgaoilidh.
Mar sin tha na h-Eileanan an Iar gu nadurrach freagarrach airson siostam micro-thonn.

1.3 EADAR-THEACHDAIREACHD SAIDEALACH
Bithidh saidealan a tha air an cleachdadh airson theachdaireachdan a’faotainn agus a cur a mach chomharraidhean mhicro-thonn. Dh’fhaodadh na teachdaireachdan seo a bhi 
(i) conaltradh air an teilefon 
(ii) programan teilebhisean 
(iii) data choimpiutaran 

Tha eadar-theachdaireachd le na saidealan air an cumail suas le steiseanan air an 
talamh agus tha miasan mora aig na steiseanan a ghluaiseas airson nan saidealan a 
leantainn. Se coimpiutaran a tha coimhead as deidh nam miasan seo agus a’deanamh 
cinnteach gum bi na miasan an comhnaidh air an cuimhseachadh air na saidealan ged 
a bhiodh atharrachadh sam bith ann an suidheachadh an t-saideil an coimeas ris an talamh.

Thathas den bheachd gu bheil an diugh barrachd air 130 saideal-theachdaireachd ann am farsuingeachd an iarmailt a’deanamh ghnothaichean eadar-dhealaichte. Tha <eng>INTELSAT<gai> air a chleachdadh.airson shanasan teilefon, deilbh theilebhisean agus data choimpiutaran a chraobh-sgaoileadh air feadh an t-saoghail. Tha siostam ann gu sonraichte airson sanasan teilefon anns an Roinn Eorpa, agus fear eile airson eadar-theachdaireachd ri bataichean aig muir. Tha an siostam seo gu bhi air a leudachadh 
gus am faod luchd-siubhail air itealain bruidhinn air an teilefon.

Tha e gu math coltach gum bi sinn uile a dh’aithghearr eolach air na saidealan agus 


[TD 4]

na ni iad. Bithidh miasan beaga torr nas cumanta air toglaichean na tha iad. Tha daoine teoma den bheachd gum bi e comasach na miasan seo a dheanamh cho beag ri 30cm tarsaing agus dh’fhaodadh iad mar sin a bhi air an suidheachadh air mullach bucas an teilebhisein. Tha a’mheud seo gu math nas lugha na na miasan air a bheil sinn eolach, a tha 30m tarsuing.

Aon uair is gun tig seo gu buil bithidh eadar-theachdaireachd shaideal agus chrann-sgaoilidh micro-thonn cumanta gu leor ann an cearnaidhean coltach ris na h-Eileanan an Iar far nach eil e cho furasda an drasda air sgath gne na talmhainn craobh-sgaoileadh eile a chleachdadh.

[Dealbh]


2. SEIRBHISEAN TH’ANN AN DRASDA
2.1 LITRICHEAN ELECTRONACH

Se “telex” agus “fax” da sheorsa de litrichean electronach. Tha teachdaireachdan air an sgaoileadh mar chomharraidhean dealain agus nuair a ruigeas iad an ceann-uidhe tha na comharraidhean seo air an atharrachadh air an ais gus an nochd iad air pios paipeir. Se siostam choimpiutair an leasachadh mu dheiridh ann an litrichean electronach. Le na siosataman seo is urrainn neach le coimpiutar na dhachaigh teachdaireachd fhaighinn is teachdaireachd a chuir uaidhe. Tha <eng>RURTEL<gai> a tha air a shuidheachadh anns a’Ghaidhealtachd mar eiseamplair de shiostam litrichean electronach.

Tha bucas-litrichean ag obair mar seo: tha coimpiutar co-cheangailte ris a’chraol-lion teilefon agus mar as trice tha clo-bhualadair co-cheangailte ris a choimpiutar gus am faodar leth-bhreac a ghabhail. Tha facal sonraichte <eng>(password)<gai> aig a h-uile neach a tha a’cleachdadh an t-siostaim, agus seo mar a chuirear teachdaireachd o neach gu neach.

Mas urrainn coimpiutar a bhi ag obair mar bhucas-litrichean feumaidh e a bhi co-cheangailte ris a’chraol-lion teilefon le rud ris an canar <eng>“modem”<gai>. Tha <eng>modem<gai> ag atharrachadh data choimpiutar o chumadh <eng>digital<gai> gu cumadh <eng>analogue<gai> gus am faodar an data a chuir a mach air a’chraol-lion teilefon a th’againn an diugh. Aig a cheann-uidhe tha <eng>modem<gai> eile a dh’atharraicheas an data air ais gu cumadh <eng>digital<gai>.

Tha an craol-lion ur a tha ag obair le comharraidhean <eng>digital<gai> a’ciallachadh nach fheumar <eng>modem<gai> a chleachdadh idir, a dh’aithghearr. Chan e mhain seo ach bithidh an teachdaireachd air a’chraol-lion <eng>digital<gai> a’siubhal aig astar torr nas luaithe.

Tha craol-lion data naiseanta air a steidheachadh gus am faod coimpiutaran a bhi “a’bruidhinn” ra cheile ann an doigh eifeachdach. Chan e mhain sin ach tha an siostam seo a ceangal a steach ri craol-linn data ann an corr air 50 rioghachd.

An cois a’phrogram <eng>“Highlands & Islands Initiative”<gai> tha <eng>“exchange”<gai> gu bhi air a shuidheachadh anns na h-Eileanan an Iar a cho-cheangaileas ris na craol-linn data a th’ann.


[TD 5]

[Dealbh]
A faighinn troimhe ann an canan sam bith

A faighinn troimhe ann an canan sam bith

A faighinn troimhe ann an canan sam bith


A faighinn troimhe ann an canan sam bith

<eng>User-friendly telecommunications ... the meaning is the same in any language. The latest technology, available to everyone from individuals to large companies. Providing all the right connections around the world.

A wide choice of cost-effective services: transmitting voice, data, text, video and still images at high speed; linking computers; providing access to data banks.

Telecottages and teleservices, giving community access to information technology and sophisticated communications systems.<gai>


[TD 6]

[Dealbh]


<eng>Telecommuting, allowing staff to work at home. A telecommunications infrastructure for the 21st century, helping develop the economy of the Highlands and Islands.

<gai>THA <eng>BT<gai> A DEANAMH CIALL ANN AN CANAN SAM BITH.<eng>

To find out more about the different ways in which we meet your telecommunications needs, call us free anytime on the number below.

[Dealbh]
CALL FREE 0800 83 33 53 ANYTIME


British TELECOM
It’s you we answer to<gai>


[TD 7]

2.2 COINNEAMHAN - AIR FEADH AN T-SAOGHAIL

Ma smaoinicheas sibh air companaidh mhor eadar-naiseanta le oifisean ann an Duneideann, ann an <eng>New York<gai> agus ann an Steornabhagh tha e soilleir gu leor gum biodh teachdaireachd eatorra gu math deatamach. Ach smaoinichibh cho cosgail sa bhiodh e nam feumadh daoine siubhal eadar na tri aitichean ud airson cach a cheile a choinneachadh air ceann-gnothaich.


2.2.2 COMHDAIL-TEILE

Le comhdail-teile faodaidh daoine ann an caochladh aitichean coinneamh a chumail le gach neach aig ceann a fon aige fhein. Chan fhaich iad a cheile, ach le bord-geal electronach faodaidh a h-uile neach aca <eng>diagram<gai> no teacs fhaicinn agus an deanamh re na coinneamh.

Tha am bord-geal air a chleachdadh mar a chleachdas sinn bord-dubh anns an sgoil ach ge be de a sgriobhar air a bhord-gheal tha sin air a chraobh-sgaoileadh air an teilefon gu gach ball den choinneamh aig a bheil bord-geal, agus faodaidh iadsan ma thogras iad atharrachadh no cur ris mar a chi iad iomchaidh.

Chithear bord-geal ag oibreachadh aig Feill Thaisbeanaidh <eng>2020 Vision.<gai>


2.2.3 COMHDAIL VIDEO

Tha roghainn eile aig feadhainn a tha ’g iarraidh coinneamh a chumail le comhdail video. Se sin le a bhi a’cleachdadh <eng>TV<gai> a tha a’toirt cothroim do bhuill na coinneamh cach a cheile fhaicinn sa chluinntinn. Tha na h-innealan seo furasda gu leor an gluasad o aite gu aite agus mar sin faodar an cleachdadh ann an oifisean.

[Dealbh]


3. COIMHEAD ROMHAINN

Tha leasaichean ann an teile-fhiosan agus ann am fiosrachadh teicneolach a’tachairt aig luaths cho cabhagach snach urrainn fius na daoine is teoma that beo fios cinnteach a thoirt dhuinn de na goireasan a bhios far comhair aig toiseach an ath linn gun luaidh a thoirt air 2020.

Co-dhiubh, seo boillsgeadh a steach don am a tha ri teachd, air cuid de na goireasan agus innealan a thathas a’rannsachadh an ceartuair.


[TD 8]

3.1 AN TEILEFON A ‘CHI’

De mar a chordadh e riut nam faiceadh tu an neach a bhiodh air ceann eile an teilefon cho math ra chluinntinn? Sdocha gum faod thu a dh’aithghearr a dhol a mach agus video-fon a cheannach. Le seo bithidh tu comasach air frith-ghluasadan do chairdean fhaicinn cho math ri bhi a’cluinntinn de tha iad ag radh.

Sann air sgath gu bheil craol-lion <eng>digital<gai> a’dol a thighinn gu ire a tha rannsachadh an drasda air feadh an t-saoghal mu video-fon.

Airson fon air am “faicear” a bhi air a chleachdadh air na loighnichean teilefon a th’againn an drasda dh’fheumadh lughdachadh mor a dheanamh air na tha de fhiosrachadh feumail airson dhealbh a dheanamh. Tha luchd-saidheans air seo a thoirt gu buil le iomhaighean cinn a’gluasad thoirt gu ire leis a’choimpiutar. Tha an coimpiutar a’comharrachadh a mach suilean agus beul an neach a tha air a fon gan deanamh co-thimeach ris na tha e ag radh.

[Dealbh]


3.2 TEILEFON A DH’EADAR-THEANGAICHEAS

Thathas a deanamh rannsachaidh cuideachd air teilefon a dh’eadar-theangaicheas! Bhiodh seo gu h-araidh luachmhor do dh’obraichean a tha a’malairt ri companaidhean anns an Roinn Eorpa agus air feadh an t-saoghail. Le seo dh’fhaodadh neach ann an Steornabhagh agus neach eile ann an Lunnainn a cheile thuigsinn air an teilefon ged nach biodh iad a’bruidhinn an aon chanain - bhiodh na briathran aca air an eadar-theangachadh leis a’choimpiutar anns a bhad.


3.3 CEANN-UIDHE TEILE-FHIOSAN PEARSANTA

Tha sinn air fas eolach o chionn bhliadhnaichean air ais air daoine a bhi comassach 
air sanasan fhaighinn gu cheile eadhon ged a bhiodh iad a gluasad o aite gu aite.

Tha rannsachadh ann an co-cheangal eadar luchd-gluasaid air moran adhartais a dheanamh o chionn ghoirid agus an diugh tha <eng>“radiopaging”<gai> againn, teilefon <eng>“cordless”<gai>, agus <eng>“cellular”<gai> reidio.

A coimhead air adhart tha an luchd rannsachaidh a’feuchainn na tri innealan sin atharrachadh gu aon inneal ris an canar <eng>“Personal Communications Terminal”<gai> no Ceann-uidhe Teile-fhios Pearsanta <eng>(PCT).<gai>

Gabhaidh an inneal seo a chuir ann am pocaid duine agus faodaidh data a bhi air agus cuideachd conaltraidhean. An aite bhi a putadh phutan sann a bhiodh an teachdaireachd air a bruidhinn a steach don cheann uidhe. Airson teachdaireachd fhaotainn bho <eng>PCT<gai> dh’fhaodadh tu a leughadh no dh’fhaodadh tu eisdeachd ri guth a choimpiutar.

Is mathaid le adhartasan electronach gum bi seorsa de <eng>PCT<gai> againn roimh dheireadh na linn.


[TD 9]

3.4 <eng>“LOGICAL ADDRESSING”<gai>

An ceartuair tha aireamh fon a reir caite a bheil a fon air a shuidheachadh. Anns na laithean a tha romhainn dh’fhaodadh rud ris an canar <eng>“logical addressing”<gai> a bhi ann an aite sin. Bhiodh aireamh fon pearsanta aig gach neach ge be caite am biodh e; anns a’char, aig an taigh aig obair agus mar sin air adhart. Dh’fheumadh neach innse don chraol-lion cait’ an robh e agus chuireadh an uairsin sanas sam bith chun an neach sin chun an aite san robh e.

Aig toiseach toiseachaidh bhiodh e coltach gun deidheadh an siostam a tha seo bhonntachadh ann an rioghachd an deidh rioghachd, ach air a cheann thall bhiodh e coltach le bhith a’cleachdadh saidealan gum biodh an siostam a tha seo ra fhaotainn air feadh an t-saoghail.

[Dealbh]


3.5 CRAOL-LION TEILEFON - <eng>“ALL OPTICAL”<gai>

Bho cheud laithean an teilefon tha an aireamh theachdaireachdan a tha an siostam teile-fhios comasach a ghiulain a sior mheudachadh. Tha luchd saidheans den bheachd gun tig an latha nuair a’bhios a chraol-lion teile-fhiosan gu tur a cleachdadh <eng>optical fibres<gai> - le na teachdaireachdan gu leir a’cleachdadh soluis an aite chomharraidhean dealain.

Tha e comasach do <eng>optical fibre<gai> corr air 50 millean sanas teilefon a ghiulain aig an aon am ach chan eil neach sam bith a chuireadh feum air a sin. Ciamar a reisd a ghabhas craol-lion mar seo a chuir gu buil cheart? Se aon doigh air seo a dheanamh cur as do na h-uidheaman a tha anns na teilefon <eng>“exchanges”<gai> a th’againn an drasda, agus leigeil leis an t-siostam ur deiligeadh ri aireamh sam bith de shanasan.

Ged a tha slighe fhada romhainn tha cuid mu thrath a’beachdachadh air doighean air an gabh na siostaman ura tha seo a bhi air an cuir gu feum airson: 
(1) <eng>TV 3-D<gai> 
(ii) Coimpiutar <eng>Graphics<gai> adhartach 
(iii) <eng>Interactive Video Systems<gai> 
agus cuideachd airson teile-fhiosan nas fhearr agus nas saoire thoirt dhuinn.

Tha sinn mu thrath mothachail air a’bhuaidh a tha aig atharraichean ann am fiosrachadh teicneolach air ar beatha, ach a dh’aindheoin seo tha moran fhathast ra thighinn.

Se oigridh an latha ’n diugh a dh’fhairicheas buaidh nan atharraichean a thig mun 
cuairt anns na bliadhnaichean a tha romhainn agus tha sinn an dochas gun cuir sinn gu leir iad gu buil cheart.


[TD 10]

BEAG-FHACLAIR - <eng>GLOSSARY<gai>

aer-ghath = <eng>aerial<gai>
ard-thriceid = <eng>high frequency<gai>
bord-geal electronach = <eng>electronic whiteboard<gai>
bucas-litrichean = <eng>electronic mailbox<gai>
buillean soluis = <eng>light pulses<gai>
ceann-uidhe = <eng>terminal<gai>
comharraidhean dealain = <eng>electrical signals<gai>
comhdail-teile = <eng>teleconference<gai>
comhdail-video = <eng>videoconference<gai>
conaltradh = <eng>conversation<gai>
crann-sgaoilidh = <eng>transmitter<gai>
craobh-sgaoileadh = <eng>transmission<gai>
craol-lion = <eng>network<gai>
craol-lion data naiseanta = <eng>national data network<gai>
eadar-theachdaireachd = <eng>communications<gai>
fiosrachadh teicneolach = <eng>information technology<gai>
inneal-meudachadh = <eng>amplifier<gai>
litrichean electronach = <eng>electronic mail<gai>
loighnichean = <eng>lines (telephone)<gai>
miasan = <eng>dishes<gai>
micro-thonn = <eng>microwave<gai>
reidio-thonn = <eng>radiowave<gai>
saidealach = <eng>satellite<gai>
sanas = <eng>call (telephone)<gai>
teachdaireachd = <eng>message/communication<gai>
teile-fhiosan = <eng>telecommunications<gai>
ueirichean = <eng>wires<gai>

[Dealbh]


[C 2]

<eng>British TELECOM
Printed by Skeneprint Ltd., Aberdeen.<gai>
