[TD 1]

[Mapa]

Uibhist a Tuath
Baile a’Mhanaich
Beinn a’Bhaghla
Creag Ghoraidh
Uibhist a Deas
Staoinebrig
LOCH DRUIDIBEG CNN

A865
Loch Bi
Geirinis
Loch Grogarraidh
Loch Sgioport
Loch Druidibeg
Stadhlaigearraidh
Loch Stadhlaigearraidh
Dreumasdal
Lan iosal

Crioch CNN
Rathad coitcheann

Air a dhealbhachadh le Dynam Graphics, Inbhirnis. Clo-bhuailte le Nevisprint Earranta, An Gearasdan. 2.5M

Roinn Iar Thuath Alba
Taigh Fraser Darling, 9 Rathad Cul Duthail, Inbhirnis IV2 4AG
ISBN 0 86139 440 2
© CGN 1988

[TD 2]

COMHAIRLE GLEIDHTEACHAIS NADUIR

Loch Druidibeg
Comraich Naiseanta Naduir

’Se Comraich Naiseanta Naduir Loch Druidibeg (1677 heactair), air an eilean Uibhist a Deas anns na h-Eileanan an Iar, aon de na h-eiseamplairean as fhearr anns na h-eileanan Breatunnach den atharrachadh talmhainn a chithear bho dh’fhagar mointeach shearbh a stigh air an duthaich gu ruigear machair an taobh an iar air gainmheach shligeach. ’Sann le Comhairle Gleidhteachais Naduir (CGN) a tha Loch Druidibeg agus a’mhointeach a tha timcheall air. Chaidh ainmeachadh na Comraich Naiseanta Naduir ann an 1958, agus chaidh pios machair a chuir ris le aonta eadar Oighreachd Uibhist a Deas agus a’ChGN ann an 1962. Tha dion sonraichte air a thoirt don chomraich seo mar Larach Talamh-Fliuch le Inbhe Eadar-naiseanta bho Cho-chruinneachadh Ramsar.

’Se loch mor, eu-domhain, neo-bheothachail le eileanan beaga a th’ann an Loch Druidibeg agus tha mointeach ’s beanntan mu thimcheall. Chun an iar tha talamh dubh — far a bheil moine a’measgachadh ri gainmheach shligeach — troimh’n mhachair do’n Traigh Iar. Bidh uisge a’ruith bho na beanntan agus a’mhointeach do Loch Druidibeg, agus chun an taobh an iar troimh’n mhachair chun a’Chuan Siar.

Tha gneiss Leodhasach — an seorsa creag as aosda anns na h-eileanan Breatunnach — fon chuid mhor den chomraich. Tha a’chreag seo a’cnamh a dheanamh talamh searbh, mar a gheibhear anns a’mhointeach far a bheil lusan mar fhraoch agus feoir mointich a’fas. Tha machair air a deanamh le gainmheach shligeach air a siabadh suas leis a’ghaoth an iar air muin an gneiss Leodhasaich.

Tha Loch Druidibeg air a chuairteachadh le mointeach shearbh — a’gabhail a stigh eiseamplairean de mhointeach fhliuch agus bogaichean — air a bheil atharraichean air tighinn troimh na linntean le ionaltradh agus teine. Tha na h-eileanan beaga ann an Loch Druidibeg eadar dhealaichte — chithear an sin coilltean dualach mar a bha iad uaireigin air feadh nan Eilean an Iar. Tha craobhan a tha air am bearradh le gaoth, mar sheileach, caorunn agus beithe, a’fas os cionn aiteann ’s lusan coillteach eile mar shobhrach, fuath-mhuc, lus nam buadha agus lus Chuchulainn, le raineach rioghail timcheall air cladaichean cuid dhe na h-eileanan. Tha coille bheag le craobhan air ur-chuir dhan ear-thuath air Loch Druidibeg ri taobh rathad Loch Sgioport, ’s bidh sin a’toirt dion do dh’iomadh seorsa eoin bhig choilltich.

Tha aon de na treudan dualach de gheoidh ghlasa a th’air fhagail anns na h-eileanan Breatunnach a’fuireach anns na h-Uibhistean fad na bliadhna, agus ’se aite air leth cudthromach airson neadachadh a th’ann an Loch Druidibeg. ’Se an eala, corra-ghritheach, learga-chaol, learga-dhubh agus siolta dhearg eoin neadachaidh eile a chithear timcheall air Loch Druidibeg. Bidh iolair, clamhan nan cearc, clamhan ruadh, seabhag ghorm, am meirneal agus a’chomhachag-chluasach a’sealg anns a’chomraich.

Tha an talamh dubh agus a’mhachair air an cleachdadh airson croitearachd ’s an t-seann nos. Tha seo a’toirt a steach aiteachan a tha air an cuir le arbhar da bhliadhna agus air am fagail ban airson da bhliadhna. Bidh beathaichean ag ionaltradh air a’mhachair ’sa gheamhradh, air a’mhointeach fad an t-samhraidh agus

[TD 3]

air pairtean de’n talamh dhuibh fad na bliadhna. Tha lusan arda mar bhuidheag an t-samhraidh am measg an t-arbhar ach tha an talamh ban lan de lus na machraidh, seamrag, dithean buidhe, neoinean, slan-lus, guirmean-searradh agus ru-beag.

Tha na doighean croitearachd seo a’cuideachadh ri gleidheadh lusan agus aireamhan mhora de dh’eoin neadachaidh. Bidh an traon, gealag-bhuachair agus gealan-beinne gu tric a’neadachadh agus a’lorg bidh anns an arbhar. ’Se Uibhist aon de na h-aiteachan mu dheireadh ann an Roinn Eorpa far am bidh an traon a’neadachadh, agus tha rannsachadh air a dheanamh air an doigh brideachaidh agus am feumalachd airson comhnuidh.

Tha lochan eu-domhain lan-beathachaidh air a’mhachair a tha ag atharrachadh uidh air ’n uidh bho uisge fosgailte gu aiteachan boga far a bheil iomadh seorsa lus agus beathach. Thuilleadh air moran sheorsaichean lusan anns na leobanan cuilce, tha urach-bhallach chorraich agus seorsaichean eile d’urach-bhallach agus seisgean air bruachain cuid de na lochan.

Bidh aireamh mhor de phleadhan a’neadachadh air a’mhachair, mar ghille-feadaig, cam-glas, naosg, bothag, gille-brighde agus curracag. Fad an t-samhraidh bidh na geoidh a tha neadachadh timcheall air Loch Druidibeg a’toirt an iseanan gu glasradh na machrach a dh’ithe agus a laighe air na lochan. Airson an t-arbhar agus an talamh ath-shiolaichte a chumail bho mhilleadh le geoidh, bidh am fear-gleidhidh a’dol mun cuairt air a’chomraich a’cleachdadh doighean fuadaich.

Air taobh stigh chriochan na comraich, chithear uaireannan beathaichean mar a’bhiast-dubh agus feidh, luchain agus luchain-fheoir. Chan eil muir-thireach neo beathach-snaigeach nadurrach dhan aite seo idir, ach tha am breac locha, easgann, gealag agus biorain lodainn anns na lochan. Tha a’mhachair ’s na lochan machrach lan-beathachaidh a’cumail beo moran sheorsaichean dhaolagan nach cum a’mhointeach ’s na lochan mointeach mar Loch Druidibeg.

Chan eil fios aig duine sam bith air ciallachadh an ainm Loch Druidibeg idir, ach tha Stadhlaigearraidh agus Grogarraidh air a’mhachair mar chomharra air aiteachan comhnuidh bho linn Lochlannach. Tha bailtean beaga agus doigh beatha croitearachd gun mhoran atharrachaidh anns na h-eileanan o chionn fhada agus bidh croitearan fhathast a’cleachdadh an talamh air a’chomraich airson obair tuathanachais. Bidh comhradh eadar na croitearan, Oighreachd Uibhist a Deas agus a’ChGN mu thimcheall riaghladh an aite airson dion naduir.

Tha na croitearan an crochadh ris a’mhachair, an talamh dubh agus a’mhointeach airson an arbhar ’s am beathaichean. Tha e air iarraidh air luchd-tadhail urram a thoirt do choirichean nan croitear, coin a chumail fo smachd agus na fagaibh na frith-rathaidean troimh talamh dubh agus machair — a’coiseachd neo ann an carbaid — gun chead iarraidh air a’chroitear anns a’cheud aite.

Thuilleadh air a sin, tha e air iarraidh air luchd-tadhail riaghailtean na duthcha a leantainn. Ma se bhur toil e —

– na lasaibh teine
– na campaichibh an seo
– cumaibh coin ceangailte
– na fagaibh trealaich an seo
– na tionailibh lusan neo beathaichean

Tha e cudthromach da rireabh gum bi eoin air am fagail gun dragh a chuir orra anns an earrach nuair a tha iad a’neadachadh. Tha bacadh air iasgach ach dha na daoine a tha fuireach air a’chomraich agus an cairdean. Faisg air an rathad mor aig Stadhlaigearraidh tha taigh-amhairc far am faigh duine sealladh math tarsuinn air a’chomraich, agus tha comhairle neo fiosrachadh ri fhaotainn aig tigh an fhir-gleidhidh faisg air laimh. Tha tuilleadh fiosrachaidh mun chomraich ri fhaotainn cuideachd bho oifis roinneil CGN aig an t-seoladh air an duilleag bho dheireadh.

’Se Comhairle Gleidhteachais Naduir am buidheann a tha an urra ri bhith a’toirt don Riaghaltas comhairle air gleidhteachas naduir ann am Breatuinn. Tha obair a’toirt a steach taghadh, steidheachadh agus riaghladh Comraichean Naiseanta Naduir; taghadh agus riaghladh Comraichean Naiseanta na Mara; ag ainmeachadh agus a’cur an ceill Laraich Uidhean Sonraichte Saidheansach; a’toirt comhairle agus a’foillseachadh fiosrachaidh mu ghleidhteachas naduir; agus a’toirt taic agus a’deanamh

[TD 4]

rannsachadh iomchaidh ri an dleasdanas. Tha priomh-oifis Alba de Chomhairle Gleidhteachais Naduir air 12 Barraid Hope, Dun Eideann, EH9 2AS. Tha priomh-oifis Bhreatuinn ann am Baile Pheadair.

Tha an leabhran seo air aon a measg raon a chaidh fhoillseachadh le CGN. Tha liosta nan tiotal gnathaichte ri fhaotainn bho Roinn NNS, Comhairle Gleidhteachais Naduir, Taigh Northminster, Baile Pheadair, PE1 1UA.

Tha a’ChGN gu mor an comain C NicLeoid, F NicLeoid agus A NicDhomhnaill airson cuideachadh leis an eadar-theangachadh.

[Dealbh]
Comraich Naiseanta Naduir Loch Druidibeg
