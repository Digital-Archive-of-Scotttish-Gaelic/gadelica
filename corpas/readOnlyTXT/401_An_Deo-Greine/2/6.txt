[TD 89]

[Leabhar II. A’ Mhàirt 1907. Earrann 6.]

EADARAINN FHIN.

Tha gnothuichean na Féille dol air adhairt. Cha ’n fhada gus an cluinn sinn cunntas maith air Bùth Dhunéideann. Tha a’ bhan-tighearna uasal <eng>Countess of Cassilis<gai> air a gabhail os laimh. Tha Mrs. Macphail air ceann a’ ghnothuich comhla rithe, agus cha ’n eagal nach soirbhich leo.

Fhuair sinn litir bho Uachdaran Leodhais an oidhche roimhe. Tha i air a sgriobhadh ann an deagh Ghàidhlig. Chuir e thugainn, anns a’ litir sin, eadar-theangachadh a rinn e air rann breagha a tha ann an leabhar an Ollaimh, Mac ’illeathain, <eng>Literature of the Highlands<gai>. Chord e ruinn cho maith, ’s gu ’m bheil sinn a’ gabhail de dhànadas a shealltuinn do ar luchd-leughaidh. So e:—

’S e ’n Cànan ’dh’ àraich Nàdur caomh,
O shean air’ uchd mar naoidhean maoth;
Cànan nan dùl air tùs gu léir,
Na tir, ’s na fairge, ’s néimh nan speur;
Tha guth a’ chuain ard-bheucach ann,
’S na gaoith’ a’ ruith le gàir’ ’n a deann,
’S cagar an fheoir’ ’s nan sruthan cas,
’S a’ ghlinne’s duibhre ’n theasgair ’fàs.

C’ arson nach gabhadh sinn mar chleachdadh a bhi sgriobhadh ar litrichean anns a’ Ghàidhlig—’s e sin litrichean gu càirdean a thuigeas a’ Ghàidhlig? Tha so air a mholadh dhuinn, tha sinn an dùil, le Comhairle a’ Chomuinn. Bu mhaith leinn fios fhaotainn bho gach neach a tha deonach an oidhirp a dheanamh. Tha sinn cinnteach gu ’m bheil iomadh Gàidheal a’ deanamh so, ach bhiodh e ’n a mhisneach dhuinn eòlas a bhi againn air a chéile.

“Na Gàidheil an guallaibh a’ chéile”—Is breagha an ceann air son rann no dhà bardachd e so. Bu thlachdmhor an sealladh e, gu dearbh, a bhi faicinn nan Gàidheal ri guaillibh a’ chéile. Ach am faca duine riamh e? “Is fhaisge uillinn na dorn.” Tha sin gu tric a réir an duine leis am bheil an uillin. Leigeamaid le daoine nach buin duinn a bhi cagnadh ’s a’ càineadh, ach air sgàth ar cinnidh, ’s ar tir, ’s ar cànain, seasadh “Clannaibh nan Gàidheal ri guaillibh a’ chéile.”


[TD 98]

[Leabhar II. A’ Mhàirt 1907. Earrann 6.]

<eng>GAELIC TECHNICAL TERMS.

GRAZING.

<gai>Feurach<eng>, pasture, grazing; <gai>air feurach, air feurachadh<eng>, out at grass.

<gai>Feuraich<eng>, to feed on grass, to pasture, graze.

<gai>Feur<eng> (verb), idem, MacAlpine

<gai>Ionaltair<eng>, to browse, graze, feed in rough ground, or in the fields after the removal of the crops. The word implies more of movement on the part of the animal than is required in an enclosed field of good grass. When used of animals in such a field the word means that they are eating, not lying down or standing still. The word is used also of poultry wandering about in search of food.

<gai>Ionaltair, ionaltradh<eng>, browse, grazing.

<gai>Creim, creidhm<eng>, to nibble, crop or pick grass.

<gai>Fasair<eng>, pasturage, luxuriant pasturage.

<gai>Fàsach<eng>, choice pasture.

<gai>Fàladair<eng>, bare pasture.

<gai>Feur<eng>, grass, pasture, herbage.

<gai>Glas-fheur, feur gorm<eng>, green grass.

<gai>Feòirnean<eng>, pile or blade of grass.

<gai>Luibhean<eng>, blade of grass.

<gai>Sian<eng>, pile of grass.

<gai>Millteach<eng>, good grass, tufts of grass or mountain grass.

<gai>Milleach<eng>, tender sappy grass.

<gai>Mìneach<eng>, tender grass.

<gai>Mìn-fheur<eng>, soft or smooth grass; a meadow.

<gai>Ula<eng>, rank or long grass.

<gai>Fionndairneach<eng>, rank grass.

<gai>Fòghlach, fòlach<eng>, “rank grass growing upon dung hills;” manured grass, or grass growing on manured land.

<gai>“Cuiseagan is riasg,
Chinneas air an t-sliabh
B’ annsa leath’ mar bhiadh
No na fòghlaichean.”
<eng>—Duncan Macintyre, p. 88, 7th ed.

<gai>“Far an cruinnich na h-éildean
Bu neo-spéiseil mu ’n fhòghlach.”
<eng>—Idem. p. 93.

<gai>Pabadh<eng>, an overgrowth or luxuriance, as of grass.

<gai>Griomagach<eng>, shrivelled grass.

<gai>Falaisg<eng>, a moor burn, a heather-burning.

GRASSES.

<gai>Beitein<eng>, mat-grass or moor-grass; the withered or decayed grass of the hills.

<gai>Borrach<eng>, sweet meadow grass; in Skye, mat-grass or moor-grass.

<gai>Brisgean<eng>, moor-grass, &c.

<gai>Bruchorcan, bruth-chorc<eng>, etc., heath-rush, stool-bent, dirk-grass.

<gai>Bruim-fheur<eng>, couch-grass or switch-grass.

<gai>Bun-glas<eng>, purple mealie-grass.

<gai>Carran<eng>, scurvy-grass, garden scurvy-grass.

<gai>Cìob, cìb, cìob-cheann-dubh<eng>, tufted scirpus, deer’s hair grass.

<gai>Cona<eng>, cat’s tail grass.

<gai>Cuiseag<eng>, a species of grass having a slim, straight stem.

<gai>Déideag<eng>, rib-grass, rib-wort.

<gai>Dùrachdan-monaidh<eng>, moor-grass.

<gai>Dùr-fheur fairge<eng>, sea hard-grass.

<gai>Fìneach<eng>, rank moor-grass, see <gai>garbhlach.

Freothainn<eng>, bent-grass, Argyll.

<gai>Garbhlach<eng>, “rank moor-grass; (<gai>fìneach<eng>, Lew.),” MacAlpine.

<gai>Goinean<eng>, couch-grass, quickens; Perthshire.

<gai>Goin-fheur<eng>, idem.

<gai>Mealbhan<eng>, sea-bent sea-reed, Easter Ross and Sutherland.

<gai>Mìslean<eng>, a mountain grass, sweet meadow grass.


[TD 99]

[Leabhar II. A’ Mhàirt 1907. Earrann 6.]

<gai>Mòin-fheur<eng>, mountain grass.

<gai>Muran<eng>, sea-bent, sea-reed.

<gai>Pundglas<eng>, a species of purple grass.

<gai>Rabhann<eng>, a species of long grass that grows in still, shallow water. Cattle and sheep wade in to eat it, and the latter often get entangled and are lost. It is sometimes cut for fodder. West Ross and Sutherland.

<gai>Riasg, riasgach<eng>, sedge or dirk-grass; a place in which this grass grows.

<gai>Sliabh<eng>, mountain grass, moor bent grass.

<gai>Tràbhach, trabhach<eng>, fiorin grass; in Lewis is pronounced <gai> “tràthoch<eng>,” and means the same as <gai>rabhann<eng>, above.

<gai>Ultanaich<eng>, deer’s hair grass, Sutherland.

SHEALING, &C.

<gai>Airigh, àiridh<eng>, a shealing; hill pasture or summer residence for herdsmen and cattle.

<gai>Ruighe<eng>, idem; skirt of a hill or spreading lower slope.

<gai>Aroch<eng>, a shealing; summer grazing or residence.

<gai>Buailteach<eng>, a shealing hut; a dairy-house.

<gai>Bothan-àirigh<eng>, a shealing hut.

<gai>Innis<eng>, a field to graze cattle in, pasture, resting place for cattle, choice pasture, etc. In Ross and Sutherland a place low-lying and sheltered, where cows are gathered to be milked and where they lie out at night.

<gai>Innseag<eng>, detached field or pasture.

<gai>Udrathad, ùtraid<eng>, ‘free egress and regress to common pasture’; a common road to common grazing, to peats, etc.

CORN.

<gai>Arbhar<eng>, corn, corn-crop. The word includes grain and straw and ceases to be applied when they are separated in thrashing.

<gai>Biotailt<eng>, corn, corn-crop; in Perthshire, <gai>biteal, ‘saidhe agus biteal,’<eng> hay and corn.

<gai>Corc, coirc<eng>, oats.

<gai>Eorna<eng>, barley.

<gai>Cruithneachd, croineachd<eng>, wheat.

<gai>Seagal<eng>, rye.

<gai>Cogull<eng>, tares, cockle.

<gai>Roille, dìthean, peasaireach<eng>, tares, McL. & D. (Eng.—Gael.)

<gai>Dìthean<eng>, darnel.

<gai>Doit<eng>, darnel, cockle.

<gai>Breòillean, breòillein<eng>, darnel, rye-grass. O’Brien says, <gai> “bréoilean, darnel; <eng>vulg. <gai>braighleán.”

Peasair<eng>, pease, pulse.

<gai>Lìon<eng>, flax, lint.

<gai>Siol, siol-cura, siol-cuir<eng>, seed, seed for sowing.

<gai>Cuir, siol-chuir<eng>, to sow.

<gai>Cur, curachd, siol-chur<eng>, sowing of seed; act or operation of sowing.

<gai>Sadadh<eng>, idem, W. Ross-shire.

<gai>Modh-siolaich<eng>, a remnant of seed left to produce more.

<gai>Biodaich<eng>, to bud.

<gai>Bruidich<eng>, to bud as grain.

<gai>Fochann<eng>, young corn in blade, Scot, ‘braird.’

<gai>Fo fhochann<eng>, bladed, in blade, ‘brairded.’

<gai>Foichlein<eng>, a sprout, blade of young corn appearing above ground.

<gai>Gart, gort<eng>, standing corn, a field of growing or uncut corn.

<gai>Goirtean<eng>, a little field of standing corn.

HARVEST, &C.

<gai>Foghar, fogharadh<eng>, autumn, harvest; the corn-crop after it has ripened and until it is housed or stacked, In South Argyll and in Arran, as in Ireland, the word is <gai>foghmhar<eng> (ogh sounded ao short), written <gai>fobhar<eng> and <gai>fobharradh<eng> by MacAlpine.

<gai>Barr<eng>, crop, produce of the fields.

<gai>Pòr<eng>, idem. 

<gai>Ath-atodhar<eng>, a second crop after a field has been manured by the folding of cattle or sheep.

<gai>Barr-tachair<eng>, crop sprung from seed left on the ground from the last harvest.

<gai>Abaich<eng>, ripe; to ripen.

<gai>Frois, ros, rois<eng>, to cast seed from over-ripeness

<gai>Fras, fros, ros<eng>, seed, of corn, &c.


[TD 100]

[Leabhar II. A’ Mhàirt 1907. Earrann 6.]

AN EASGUNN GHRANNDA.

OIDHCHE fhuar ’sa gheamhradh so chaidh, nuair a bha sinn triuir no ceathrar ’n ar suidhe timchioll air teine math moine, a bruidheann air an aimsir agus air pòsaidhean a bha gu tachairt san àite thachair an còmhradh a leanas. Bha ’n tide cho fliuch fiadhaich ’s nach robh iad a faotainn a dhol a dh’ iasgach. Bha sinn a bruidheann air cho gann agus a bha an t-iasg. Am measg na cuideachd bha nighean chòir aig an robh grian na ceithir fichead bliadhna air a dhol sios fodh na neoil. Thubhairt mi fhin “Bu mhath san am so a chàrnag (easgunn) fhéin.

A’ NIGHEAN.—Ise a bhiasd ghrannda, cò a dh’ itheadh i?

MISE.—Am bheil fhios agaibh gur i an t-iasg is daoire a tha iad a reic an diugh?

A’ NIGHEAN.—’S ann aca a tha chàil nuair a chuireadh iad nam beul gréim dhi. Gu dearbh tha langa gu math, agus tha mi cinnteach gu bheil i fada na ’s daoire na ise, am beathach grannda. Nach i a langa mairt-fheol a chuain?

MISE.—Is i cheana, ach an diugh, am bheil fhios agaibh gu ’n toir iad barrachd mòr air a chàrnaig? Ithidh iad na h-easgunnan dubha a tha sna sruthain.

A NIGHEAN.—Stadaibh! An ith iad iad san aite agaibhse?

MISE.—Direach mar a tha iad an so fhéin-feadhainn a dh’ itheas agus feadhainn nach ith.

A NIGHEAN.—Sin mar a tha.

MISE.—Dé tha agaibh na h’agaibh?

A NIGHEAN.—Gu dearbh is iomadh rud sin. Am bheil sibh féin a creidsinn gur ann as a ghaoisdean a tha i fas?

MISE.—Cha ’n ’eil mi smaointean gur h-ann.

A NIGHEAN.—Gu ta tha mise. Bha mi aig cosnadh cuig bliadhna aig Port-Nis, an Leòdhas, agus ’s minic a chuala mi na h-iasgairean ag radh gu ’n aithnicheadh iad ’ga toirt a stigh na bhata cò am beathach as na dh’ fhalbh an gaoisdean as na dh’ fhas i. Bhiodh cuid dhiubh a donnalaich mar na coin, cuid eile a sitrich. Agus ciamar a nis nach ann as a’ ghaoisdean a tha i fas?

MISE.—Tut! Cha ’n ’eil mi creidsinn guth dheth.

A NIGHEAN.—Ma ta, arsa ise, tha mise dol a dh’ innseadh naidheachd dhuibh oirre agus cha ’n ’eil guth bréige ann. Bha faiche anns a’ chladach fodh ’n tigh againn, agus bhithinn an comhnuidh a faotainn giomach innte, gu dearbh cha robh mi ach og. Bha falt buidhe bhàn orm agus e sios mu mo chluasan, sann orm fhin a bha mhoit air a shon. Agus mur faigheadh e sliobadh agus cireadh sann glé thinn a bhithinn. Coma co dhiù an là so chuir mi air doigh e, mach a thug mi, agus chum mi direach a dh’ ionnsuidh na faiche. Bha ise—gu dearbh nuair a chuimhnicheas mi oirre thig gaoir na ’m fheoil—na luidhe na cuaich aig beul na faiche


[TD 101]

[Leabhar II. A’ Mhàirt 1907. Earrann 6.]

Chrom mi sios mo cheann a choimhead an robh giomach ann. ’S ann a leum a bhiast, agus rug i air chiabhaig orm. Ach ma rug! Chluinnteann a’ Hiort an eigheach a rinn mise. As á sud cha leigeadh i a greim, gus ma dheireadh gu ’n d’ thainig brathair m’ athar a nuas agus cuaille maide aig ’na laimh a bha e a snaitheadh air son cas-chrom. Nuair a chunnaic e mar a bha cha mhor nach do thuit e ann a’ neul leis an eagal. Thug e leis mi mach gu braighe chladaich, agus sann air fhéin bu shuarach. Chuir e mo chean air cloich, agus cho fhada sa rachadh aig air dh’ fhiach e buille sa cheann oirre a chuir a’n eanchuinn aisde. Sin mar a fhuair mi dealachadh rithe. An iarradh sibh orm a leithid sin a dh’ iasg itheadh?

IAIN MACILLAINDRAIS,
Obbe.

