[TD 121]

[Leabhar II. An Ceitein 1907. Earrann 8.]

EADARAINN FHIN.

Cha bhàsaich An Comunn Gàidhealach am bliadhna—creid thusa mise.

Bha coinneamh aig Comhairle a’ Chomuinn Ghàidhealaich ann an Glaschu air an treas la deug de’n mhios a chaidh. Bha móran ghnothuichean air an toirt air beulaobh na Comhairle, agus bha gach ni air a dheanamh gu reidh rianail.

Bha iomradh air a dheanamh air mar a tha ullachadh air son a’ Mhoid a’ dol air adhairt. Tha h-uile coltas gu ’m bi Mòd ciatach againn. B’iongantach mar a biodh, agus na tha de Ghàidheil chridheil sgoinneil ann an Glaschu.

Rinn an Dr. Caimbeul iomradh air saothair na cuideachd ris am bheil gnothuichean foghluim an earbsa. Dh’ iarr e aonta na Comhairle air son coinneamh a ghairm ann an Inbhirnis mar a bha againn anns an Oban an uraidh, agus ann an Inbhirnis a’ bhliadhna roimh ’n sin. Thug a’ Chomhairle an aonta sin seachad gu cridheil. Tha suil gu ’m bi òraidean air an toirt seachad aig a’ choinneamh sin le daoine is urrainn labhairt le ùghdarras mu ghnothuichean foghluim.

Fhuair sinn iasad bho charaid urramach an là roimhe de leabhar riaghailt na sgoilean anns an Afric mu dheas. ’S e ar barail gur e Gàidheal a tha ann an ard-ughdarras os ceann na sgoilean anns an duthaich ud, agus tha bhuil. Is ceart freagarrach na riaghailtean iad. Mar a tha fhios aig moran, tha canan na h-Ollaind air a cleachdadh le roinn mhaith de ’n t-sluagh, ged a tha ceum toisich aig a’ Bheurla. Ach, a reir na riaghailtean, tha ullachadh air a dheanamh air son gu ’m bi an canan Ollaindeach air a teagasg do ’n chloinn Ollaindich a cheart cho coimhlionta ’s a tha Bheurla air a teagasg do ’n chloinn Shasunnaich. C’arson nach biodh ullachadh mar sin air a dheanamh air son clann nan Gàidheal air feadh na Gàidhealtachd? Tha sinn cinnteach nach cailleadh an rioghachd againn air na ’n tugadh i làn cheartas do ’n chloinn aig am bheil a’ Ghàidhlig mar an ceud chànan.

Tha sinn an dòchas gu ’n tig ath-bheothachadh air spiorad a’ Ghàidheil anns na maighistirean sgoile Gàidhealach. Tha e cinnteach gu ’m bheil moran air iarraidh orra le Achd na sgoilean. Gidheadh, tha sinn dhe ’n bheachd gu ’m bheil moran ’nan comas a dh’fhaodas iad a dheanamh as leith na Gàidhlig, nach ’eil ann an comas neach eile. Cha bu choir dha bhi eu-comasach dhaibh leasan Gàidhlig a thoirt do’n chloinn a labhras a’ Ghàidhlig dà uair no tri ’san t-seachduin, agus, mar sin, a dheanamh cinnteach nach biodh balach no nighean Gàidhealach anns an sgoil nach biodh comasach canan am mathar a leughadh ma’s fhàgadh iad a’ sgoil.

Tha sinn uile, mar Ghàidhil, ri caoidh le bròn nach ’eil beag bàs an Dr. MacBain. ’S gann ma bha sgoileir Gàidhlig ’na là a thigeadh suas ris. Thàinig call nach gabh leasachadh air litreachas na Gàidhlig an là a dh’ fhalbh e.


[TD 127]

[Leabhar II. An Ceitein 1907. Earrann 8.]

AIRIDHEAN LEODHAIS.

LE IAIN M. MACLEOID.

CHA’N’EIL so idir na ioghnadh leinn. Cha’n’eil mi smaoineachadh gu’m b’ urrain duine sam bith cuairt a thoirt tre na h-àraidhean air feasgar aluinn Samhraidh gu’n cuimhne chumail air car ùine. Tha maise ’n t-samhraidh air gach ni mu’n cuairt dhuit, tha fáile cubhraidh fallain tighinn bhar bàrr an fhraoich. Tha mointeach gu’n chrìch air gach taobh dhiot, le creag bheag an sud ’s an so a deanamh criche do chuairt na ’n speur. Tha ’n crodh Gaidhealach air gach gearraidh le maighdeanan uallach ga ’n ionaltradh, agus nuair a sheideas ort an tlà-ghaoth, tha i toirt thugad air a sgiathan guth binn na’n caileagan a seinn na fuinn Ghaidhlig sin a bu chòrr beothalachd a chur ann an inntinn gach fir-Ghaidheal. Ach cha d’ thainig a dheireadh ort. Cha’n’eil aon mhaighdean a thachras riut nach fiathaich thu gu h-àraidh, agus an sin, gheibh thu de fhior-thoradh an fhearann. Gheibh thu cuach làn uachdair air am paidheadh d’ thu co dhiu tasdan ann an Glaschu. Ma thogras d’ thu faodaidh d’ thu stapag na fuarag a dheanamh dheth, air neo, mur toigh leat sin gheibh thu càise ùr Gaidhealach na mheasg, agus mar a chanadh duine coir an Leodhas is aithne dhomh, “duine nach còrdadh sin ris cha bhiodh <eng>taste<gai> aige.” Cha’n’eil an so ach toiseach na cuirme. Tha’n ti ga deanamh air ball, agus ’s iad fhein nach bi fada rithe. Tha ’n cuibhrige-buird air a sgaoileadh air a bheinge-chip air an d’ rinn mi iomradh mu thràth, air neo, ma tha cuideachd mhor ann, tha ’m bòrd air a shuidheachadh air cnoc ri taobh na h-àraidh, ’se sin ma bhios an aimsir freagarrach. ’Se so cuirm—chnuic da rireamh. Cuiridh mi geall riut nach d’ fhuair thu leithid na ti sin riamh roimhe, co dhiu cha chreid mise gu’n d’ fhuair mi ti cheart bho ’n fhuair mi air an airidh i mu dheireadh. Tha na h-uile seorsa de “bhuannachd a chrodh-laoigh” air a chur fa’d chomhair—ìm ùr, càis, agus uachdar, ’s aran de gach seorsa, agus do leor dheth, agus mar a h-àt thu le tuille ’sa chòir dhe ’n uachdar cha’n’eil guth agad ri ràdh. ’N deigh na cuirme, tha chaileag da’ m buin an àiridh, a cruinneachadh na maighdeanan eile anns na h-àraidhean mu ’n cuairt, agus an uair sin tha ’n cridhealas a tòiseachadh. Cha ’n fhad gu ’n d’ thig gillean gu leor nuair thuiteas an oidhche, ach cha bhi agad ach thu fhein a sparradh ann an oisean air chor-eigin. ’S iomadh uair a ghabh mi ioghnadh na thoilleadh ann an airidh glé bheag, ach tha sean-fhacal ag ràdh, “Far am bi toil, bithidh gniomh.” Tha na h-orain bhinn Ghaidhlig a tòiseachadh. Tha caileag anns an airidh ’s tha gaol aice air


[TD 128]

[Leabhar II. An Ceitein 1907. Earrann 8.]

òganach àraidh a tha anns an àiridh cuideachd, agus tha i cur an ceill a gaol le bhi seinn, “Fhleasgaich an fhuilt chraobhaich chais.” “Mheall thu, mheall thu.” Tha balach eil’ ann agus ’se Mairi air chor-eiginn, “cuspair a smaointeanain faoine gach uair,” agus cha’n urrain e gu’n a bhi seinn, “A Mhairi Bhoidheach, na, “Ho mo Mhairi Laghach,” na ’s dòcha gu bheil fear eil’ ann a tha toirt saorsa da ’bhròn inntinn le bhi gabhail, “O gur mise tha gu truagh.”

Tha fear eil’ ann aig nach ’eil “sgòrnan binn gu seinn na ’n òrain,” ach tha e cuideachadh aigheir na h-oidhche le sgaitearachd a theanga, na le bhi magadh ’s ag aithris air cailleach na bodach àraidh air am bheil a chuideachd eolach. Nuair a dh’ fhàsas tu sgìth dhe bhi stigh san àraidh ’sa dh’ fhàsas i car blàth, faodaidh tu ceum a thoirt a mach tre ’n mhointich agus ma tha eagal na ’m bodach ortsa cuideachd faodaidh tu té dhe na caileagan ’thoirt a mach comhla riut, agus cuairt a ghabhail leatha, agus ma chòrd cuairt a mach Iar Rathad Mòr Ghlaschu riut, canaidh tu rium, an deigh na cuairt so “eadar i fhein agus cuairt air a mhointich.”

Cò nise’ chairdean nach lùigeadh oidhche chur seachad air an airidh, a’ measg na’n caileagan laghach a tha so, agus gu’n ’bhi claon-bhàigh ri àite seach àite, gheibh thu air airidhean Leodhais, maighdeanan cho snasail ’s cho beusach tonaisgeil, ’s a tha ar Gaidhealtachd ag àrach. Ach feumaidh mi sgur air neo, tha eagal orm nach bi duine nach ruith gu araidhean Leodhais aig féill Ghlaschu, ’s cha bhithinn airson gu falbhadh iad leo uile.

Ach puing na dhà eile air a cheann so. Rinn caileagan àraid cuirm air a mhointich aon bhliadhna. Bha dannsa gu bhi ann agus gach seorsa cridhealais. Chuir iad fios air fìdhleir, a bha’ nn am baile air taobh thall na mointich. Thainig e ’feasgar, thòisich a chuirm ’s chaidh gach ni air aghaidh gu òrdail, rianail. Sgaoil an comunn mu mheadhoin oidhche, cha’ mhòr gu bheil oidhch’ ann mu’n àm sin. Thog am fìdhleir air dhachaidh sa mheadhoin-oidhche. Bu neonach leam nach tug na caileagan dha cuid oldhche, ach ’s dòcha gur h-e obair éigin a bh’ ann. Co dhiu, nuair a bha fidhleir greis air adhart, dé thachair air ach tarbh fiadhaich a bh’air a’ mhòintich. Tha fhios agaibh, tha triuir ghillean an còmhnuidh a buachailleachd an tairbh air a mhòintich, ach ge b’e air bith c’ àit an robh iad an oidhch’ ud, cha robh sgial orra. Air ball nuair a chunnaic an tarbh am fìdhleir sud a mach as a dheigh a ghabh e. Shreap am fidhleir bochd do sgòrra creige far nach ruigeadh an tarbh air, agus bha dùil aige ’nuair a chitheadh an tarbh an sin e gu falbhadh e, ’s gu ’m biodh esan ceart gu leor,—gu’n toireadh e car mu chnoc as ach cho fad ’s ge fuireadh am fidhleir an sgorra na creige, cho fad sin bha ’n tarbh ’ga ghur, mar chàt aig toll sam biodh luchag, agus cho luath ’sa ghluaiseadh am fidhleir gu ruith air falbh, cheart cho luath sin bha’n tarbh as a dheigh. Bha oidhche bhriagha gheal ghealaich ann agus cha robh sin a’ fàbhar an fhìdhleir. Nuair a thug e seachd dùilean dhe’ bheatha agus eagal air na h-uile mionaid gu’n toireadh an tarbh leam air, shreap e suas gu mullach na creige, agus ma shreap bha ’n tarbh a sior-dhireadh as a dheigh. Thug e mach an fhidheall ’s thug e sgriob na dhà orra; nuair a chuala ’n tarbh an ceol, stad e far an robh e, a dion amharc air a cheol mur gu’m biodh e còrdadh ris, ach cho luath ’s a sguireadh an ceol, dheanadh an tarbh ionnsuidh air streap suas far an robh ’m fidhleir, agus gus an naigheachd a dheanamh goirid, b’ eigin, do’n fhidhleir a bhi cluich an sin gu maduinn airson an tarbh a chumail uaith. Am briseadh an latha thainig buachaillean an tairbh ’s thug iad leo e. Comhla ri iomaidh duin’ eile, dhaor an ceannaich am fidhleir air a mhointich an oidhche sin.

Tha ’n crodh air an airidh seachd na ochd de sheachduinean. Chuala mi san Eilean Sgiathanach gu ’n robh iad ’g an cumail air an àiridh sia miosan san t-seann aimsir, ach ann sgìre Chillemhuire, far an cuala mi sin, bha na h-àraidhean faisg orra, agus dh’ fhaodadh iad tighinn dachaidh na h-uile h-oidhche, ach ann an Leodhas, tha na h-araidhean seachd sa h-ochd, ’s a deich do mhiltean a mach ’sa mhonadh, agus mar sin cha ’n urrain doibh an cumail a muigh cho fada, a thuilleadh air gu bheil obair an fhoghair ag agairt an seirbheis aig an tigh. Ma tha latha air an bheil an crodh a dol a mach na latha mòr, tha’n là air am bheil iad a tighinn dhachaidh na “là na h-imrich” na la mòr da rireamh. Tha mhointeach dùbh le daoine ’n oidhche roimh ’n latha mhòr sin.


COMUNN GAIDHEALACH CHILLE-MHAODAIN.

THUG Ban-tighearna Ormadail cuireadh do bhuill a’ chomuinn so gu Mòd, aig Tigh Mòr Ormadail, air feasgar an deicheamh latha de ’n mhios so. Bha comhlan laghach ann; agus an deigh dhaibh ti fhaotainn, thoisich strith eadar bheag is mhòr—shean is òg—a’ dh’fheuchainn co b’fhearr air gabhail oran, aithris bardachd, agus innseadh sgeulachdan. Chaidh an sin an t-urlar a reiteachadh agus thug a chuid Mhor de’n chuideachd greis air dannsa. Bha biadh is deoch air an riarachadh, aig amannan freagarrach, agus chaidh oidhche chridheil a chur seachad.


[TD 129]

[Leabhar II. An Ceitein 1907. Earrann 8.]

<eng>GAELIC TECHNICAL TERMS.

<gai>Ceann, a head of corn.

<gai>Dias, diasag<eng>, an ear. <gai>“Air tus am fochann, a rìs an dias, an déidh sin an làn arbhair anns an deis.”

Diasach<eng>, eared, full of ears, luxuriant.

<gai>Diasagach, diasdach<eng>, idem.

<gai>Diasadach, diasfhada<eng>, long-bladed M‘L. & D.

<gai>Barradh-dhias, barr-dhias<eng>, top of an ear of corn; topmost ear?

<gai>Gràinne, gràinnean<eng>, a corn, single grain of corn, etc. <gai>“Gràinne cruithneachd”<eng> a corn of wheat.

<gai>Eite, eitean<eng>, idem. <gai>Eitean peasrach<eng>, a pea.

<gai>Froisnein<eng>, idem.

<gai>Spilgean, speilgean<eng>, idem; in West Ross-shire a thin light grain. From Scot. spilkins.

<gai>Sìlean<eng>, a single grain; a stunted grain; refuse of grain.

<gai>Siolman<eng>, idem. <gai>Siolag<eng>, a stunted grain.

<gai>Fàsan<eng>, refuse of grain.

<gai>Gramur<eng>, idem.

<gai>Carainnean<eng>, “refuse of thrashed barley”; <gai>“caruinnean<eng>, refuse of thrashed corn.”

<gai>Gràn<eng>, grain, kiln-dried grain.

<gai>Calg<eng>, awn, beard of corn.

<gai>Cuilgean<eng>, a single awn, a small awn.

<gai>Gath-dubh<eng>, beard of (black?) oats.

<gai>Dùbhdan, dùdan<eng>, beard of dried oats.

<gai>Sian<eng>, beard of barley.

<gai>Moll<eng>, chaff.

<gai>Sgalpan<eng>, idem, Lewis.

<gai>Monasg, mosan<eng>, chaff, refuse.

<gai>Muillean<eng>, a particle of chaff.

STRAW, ETC.

<gai>Coinnlean, cuinnlean<eng>, a stalk of corn, etc., a straw.

<gai>Coinnleag<eng>, a stalk, bud.

<gai>Srabh<eng>, a straw.

<gai>Sraibhlean<eng>, a straw, a small straw.

<gai>Siobhag<eng>, a straw, a pile of rye-grass.


[TD 130]

[Leabhar II. An Ceitein 1907. Earrann 8.]

<gai>Gaiste, gaistean<eng>, a straw.

<gai>Connlach<eng>, straw, hay, fodder.

<gai>Siol-chonnlach<eng>, straw, fodder, unthrashed straw given as fodder.

<gai>Fodar<eng>, straw, fodder.

<gai>Dloghainn<eng>, sheaf-corn half-thrashed, given to cattle when fodder is scarce, MacAlpine. The word is an oblique case of the following.

<gai>Dlogh<eng> (genitive <gai>dlogha<eng>, and <gai>dloghann<eng>), a handful of half-thrashed corn, MacAlpine.

<gai>Dream, dreaman<eng>, a handful of hay or corn.

<gai>Dreamag<eng>, a handful of sheaf-corn to lure a horse; a little sheaf corn.

<gai>Budhag<eng>, a bundle of straw.

<gai>Suaicean<eng>, a bundle of hay or straw twisted together.

<gai>Ceannag<eng>, a wisp, truss or bottle of hay or straw.

<gai>Boitean, boiteal, poitean<eng>, idem.

<gai>Gaisde, gaiste, gaistean<eng>, idem.

<gai>Muillean<eng>, a bottle of thrashed straw.

<gai>Sop, soipean<eng>, a wisp, a loose bundle or a handful of hay or straw. <gai>“Sop as gach seid,” <eng>a handful from every truss, or from every pallet.

<gai>Seid<eng>, a truss of grass, hay or straw; also a shakedown, an emergency bed on the floor.

<gai>Seideag<eng>, idem.

<gai>Ciomboll<eng>, a bundle of hay or straw, Hebrides.

Searrag, a bundle of hay, Provincial, M‘L. & D. This use of the word, which means a bottle to contain liquids, is an imitation of the English ‘bottle’ (bundle or truss).

<gai>Paclach<eng>, the fill of both arms of hay, straw, etc. Arran.

<gai>Fortas, fotras, fartus<eng>, straw, litter, orts, refuse of fodder.

<gai>Innlinn<eng>, provendor, forage, fodder. In Argyll the third part of the straw left by the tenant removing for the one entering a farm, for bedding to the cattle to help manure. MacAlpine.

THRASHING, WINNOWING, ETC.

<gai>Buail<eng>, to thrash.

<gai>Suath<eng>, to thrash out barley by rubbing it with the feet.

<gai>Suathadh<eng>, a mode of thrashing barley.

<gai>Urlar-bualaidh<eng>, a thrashing-floor.

<gai>Muileann-bualaidh<eng>, a thrashing mill.

<gai>Each-mhuileann<eng>, a horse-mill.

<gai>Lamh-mhuileann<eng>, a hand-mill.

<gai>Sùist, sùiste<eng>, a flail.

<gai>Uideal<eng>, idem, ‘MacAlpine,’ Eng.-Gael.

<gai>Buailtein<eng>, a flail. The ‘flail’ so named consists simply of a rod or staff (cf. Isaiah xxviii. 27). It is held by the end in the hand and the corn beaten with it.

<gai>Lamh-chrann<eng>, hand-staff of a flail.

<gai>Cas<eng>, idem.

<gai>Buailtean<eng>, the striker or swdple of a flail. 

<gai>Càiteach<eng>, cloth or skin on which corn is winnowed; winnowing sheet.

<gai>Pill<eng>, idem.

<gai>Fasgain<eng>, to winnow.

<gai>Gréidh<eng>, to winnow, dress, prepare,

<gai>Glan<eng>, to winnow, clean.

<gai>Carthuinnich, caruinnich<eng>, to winnow, riddle, separate grain from straw.

<gai>Sgag<eng>, to winnow, filter, strain.

<gai>Càth<eng>, to winnow, fan, riddle, sift

<gai>Fasgnag, asgnag, fasnag<eng>, a corn-fan, winnowing fan, fan for hand winnowing.

<gai>Beantag, bannag<eng>, idem.

<gai>Geòlan, geulran<eng>, idem.

<gai>Guit<eng>, idem; a corn basket shaped like a riddle the bottom being of sheepskin. In west Ross-shire a small corn basket.

<gai>Dallan<eng>, a winnowing fan; a corn basket.

<gai>Dallanach<eng>, a large winnowing fan. In west Ross-shire a corn basket of the usual size, about 2½ feet in diameter.

<gai>Asgach<eng>, a winnower, one who winnows.

<gai>Criathair, criathraich<eng>, to cribble, riddle, sift.

<gai>Ridill, ruideal, ruidealaich<eng>, to riddle.

<gai>Criathar<eng>, a cribble, riddle, sieve.

<gai>Criathar-garbh<eng>, a riddle.

<gai>Rideal, ruideal<eng>, idem.

<gai>Asg<eng>, circular wooden frame of a riddle or corn-basket, West Ross-shire.

<gai>Gràn-chist<eng>, a corn-chest, garner.

<gai>Suigean<eng>, a place made of straw ropes to contain grain in a barn. The grain placed in a heap on the floor is confined from spreading by straw ropes set round the margin.

<gai>Caiteag<eng>, idem.

<gai>Cat<eng>, a heap of potatoes, corn, etc. <gai>Cat eòrna, sìl, buntata<eng>, etc. Islay, MacAlpine. Hence <gai>caiteag<eng>, supra, and <gai>catag<eng>, a potato cellar.

<gai>Cainneag, cainnteag<eng>, a corn-bag made of plaits or cloth of straw or rushes. Such bags were in use in Skye well within living memory.

<gai>Plàt<eng>, cloth made of straws or rushes; a plait of straw or rushes. Mary MacPherson says:—

<gai>“’Nuair thigeadh an Fheill-Màrtainn,
’S an spréidh ’s am bàrr air dòigh,
Na fir a deanamh cainnteig,
’S na plàtaichean na ’n tòrr;
Ri taobh na brig bhuntàta
Bhiodh baraill làn de dh’ fheòil,
Sud mar chaidh ar n-àrach,
Ann an Eilean ard a’ Cheò.”

Balg, a bag. <gai>“Tri builg sìl, da bhalg gràin, aon bhalg mine.” <eng>Three bags of corn make two bags of (kiln-dried) grain and one bag of meal. The <gai>‘balg’<eng> was made of the skin of a sheep taken off the carcase by means of a cut round the neck without being cut down the breast and belly, in the same way as the skins of dogs are taken off to be made into buoys by


[TD 131]

[Leabhar II. An Ceitein 1907. Earrann 8.]

the fishermen of the East of Scotland. This mode of skinning is called <gai>‘feannadh-balgain,’<eng> Scot. ‘belly-flaught.’

<gai>Càiteach<eng>, a measure made of rushes for measuring corn.

<gai>Deireadh-buana<eng>, harvest home; <gai>deir-bhuana<eng> Mary MacPherson (p. 292).

<gai>Muidhe-buana<eng>, idem, Arran.

