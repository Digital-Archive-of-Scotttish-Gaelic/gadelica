[TD 157]

[Leabhar I. An Seachdamh Mios, 1906. Earrann 10.]

EADARAINN FHIN.

THA an ath Mhòd a’ teannadh ruinn, agus tha cùisean a’ gealltainn nach bi e dona. Ma ’s urrainn balaich an Obain cha robh Mòd againn fhathast nach bi fada air dheireadh air an fhear-sa ann an doigh no dhà. Tha iad ag ullachadh air son na miltean ris am bheil duil aca, agus tha sinn cinnteach gu’n teid leo ged a b’ ann air Crò Mhic Caig a chuireadh iad mullach. Theid call ort nach dean thu suas am bliadhna mur a bi thu làthair comhla ri cach.

Tha ni àraidh air son am bi cuimhne air a’ Mhòd-sa seach gach Mòd eile bha againn. Tha òraid Ghàidhlig gu bhi air a toirt seachad aig fosgladh a’ Mhòid, agus ’s ann anns a’ Ghàidhlig a bhios an Runaire a’ gairm air an fheadhainn a bhios a’ gabhail pairt ann an obair a’ Mhòid. Bha sinn a’ searmonachadh mu’n Ghàidhlig fada gu leòr, ach tha sinn a nis a’ dol a thoirt greis air cleachdadh ach dé mar a theid leinn. Tha amharus gur h-ann mar is fhearr an cleachdadh gur h-ann mòran is fhearr an searmonachadh.

Chunnaic sinn ann an àit-eigin gu’n ghabh Ceann-suidhe urramach “Connradh na Gàidhlige” an t-aiseag a nall air cuan America, agus suim mhaith airgid ’na sporan, air son a bhi cuideachadh aobhar na Gàidhlig ann an Eirinn. Gu’m bu fada beò e fhéin, agus buaidh agus beannachd le shaothair air son Gàidhil chòir na h-Eirionn. Cha’n’eil iadsan ’nan cadal, ’s a chor ’s nach ’eil bidh piseach air ceann na Gàidhlig ’nam measg.

Tha sinn fhìn taingeil nach ’eil sinn gun cuid-eigin ’nar measg anns am bheil cuibhrionn de’n dearbh spionnadh ud. Tha dòchas maith againn a thaobh na Gàidhlig ann an Alba, a chionn gu’m bheil againn caigeann no dhà nach caomhainn saothair inntinn no cuirp anns an t-seirbhis. Tha ullachadh mòr ’g a dheanamh air son Féill a tha gu bhi aig a’ Chomunn ann an Glaschu an ath bhliadhna, ’s tha sinn an dòchas gu’n dean na Gàidheil anns gach àite an dìchioll gus am bi féill againn a bhios eireachdail. Gabhaidh an fheadhainn a tha an earbsa rithe bathar de sheorsa sam bith ma ghabhas e reic, ’s tha iad an dòchas gu’m bi daoine fiadhlaidh riu. Tha sinn a’ cur feum air suim mhòr airgid a chum na bu mhaith leinn a dheanamh air son na Gàidhealtachd, a canan, ’s a litreachas a chur gu maith air adhart. Tha iomadh dòigh eile cuideachd anns am biodh e comasach dhuinn ar luchd-dùthcha chuideachadh a chum an teachd-an-tir a dheanamh na’s socair ’s na’s pailte. Gach fear leis am maith leas a dhùthcha, agus do am bheil e idir furasda, cuireadh e ghualainn fo’n ealach.

Tha sinn a’ cluinntinn gu’m bheil e fàs air leith fasanta a bhi cur eòlas air a’ Ghàidhlig. Cha’n fhiach céilidh no cruinneachadh fealadhà a nis mur a bi òrain Ghàidhlig air an seinn. Leugh sinn uaireigin mu chéilidh a thug té ann am Boston o chionn ùin ghoirid, agus an


[TD 158]

[Leabhar I. An Seachdamh Mios, 1906. Earrann 10.]

uair a sheinn i aon de ar n-òrain Ghàidhlig bha a leithid a bhualadh bhas ann, de dh’ eughach, ’s de dh’ fheadalaich, ’s gur ann a bha iad coltach ri feadhainn air a chuthach. Tha mòran de dh’ uaislean na tìre a’ toiseachadh air a’ Ghàidhlig ionnsachadh. Tha mòran leis am maith eadhon ainmean Gàidhlig a thoirt air an cloinn, ged nach urrainn iad fhéin mòran Gàidhlig a labhairt. Tha e ’na thoileachadh daoine a bhi toiseachadh air a thighinn gu’n céill a thaobh an ni-sa, bharrachd air mar a bhà cùisean.

Bha uair gur h-i Bheurla a bha anns an fhasan, agus nach leigeadh cuid aig an robh barrachd àrdain no bh’ aca a dh’ uaisleachd le’n cloinn a bhi bruidhinn Gàidhlig air eagal gu’m milleadh i fuaim na Beurla orra. Dh’ ionnsaich iad Beurla air chosg cànan an dùthcha, ach ma dh’ ionnsaich cha b’ ann gun bhlas na Gàidhlig a bhi oirre. Cha’n e sud an dòigh air Beurla ghlan ionnsachadh. Cum a’ Ghàidhlig ris a’ chloinn agus bi anns an fhasan. Cum a’ Ghàidhlig ris a’ chloinn, ’s lorgaidh iad fhéin Beurla a bhios mòran na’s glainne a chionn a’ Ghàidhlig a bhi aca cuideachd.

Bha té ann an Glaschu a bha air fàs cho gallda ’s nach bruidhneadh i ach Beurla. So mar a thuirt i ris an t-searbhant là:

<eng>“Mary, is the tea confused?” “No, ma’m,” <gai>arsa Mairi,<eng>“it’s no dragged yet.” <gai>Cha’n’eil teagamh nach robh iad sud an dùil gu’m bu ghlan a bhruidhneadh iad Beurla. Och, ’s mo shiaradh!


[TD 159]

[Leabhar I. An Seachdamh Mios 1906. Earrann 10.]

TURUS EOGHAIN BHAIN DO’N ROINN EORPA.

LE CATRIONA WHYTE GRANND.

MAR A CHAIDHTEAR MU’N GHNOTHUCH.

“A CHIORSTAN!” arsa mise ri’m mhnaoi air feasgar àraidh air an t-samhradh chaidh seachad, “’S iomadh latha o’n a thàinig thu fhéin agus mise do’n oisinn so de’n dùthaich. ’S iomadh unnsa <eng>tea<gai> agus peic mhine agus baraille sgadain a chaidh a reic ’s a cheannach leinn o’n àm sin. Agus tha bhlàth ’sa bhuil. Air an là air an d’ thàinig thu cha robh agad ach aon ghùn cailico a thuilleadh air an fhear a bh’ air do dhruim. Ach feuch ort an diugh! Tha deise cho eireachdail ort a’ dol do’n t-searmoin ’s a th’ air mnaoi-uasail ’san dùthaich; agus air an ath sheachduin tha do nighean is òige tighinn dachaidh á Dùn-Eideann, le uibhir sgoil ’na ceann ’s a th’ aig clann a’ mhinisteir, ged is fad air adhart iad.”

“Seadh Eòghain,” arsa Ciorstan, a’ toirt sùil-gheur a nall orm fhéin, “agus ciod a thug an uachdar na smuaintean sin? B’ fhada shìos iad mu’n àm so ’n uiridh.”

“Innsidh mise sin duit,” fhreagair mi, a’ tilgeadh a’ phaipeir-naigheachd a sìos air a’ bhòrd. “Tha ’n so fios air a thoirt, gu ’m faighear cothrom air dol, fad deich làithean, do chuid de na h-àitean is bòidhche ’san Roinn Eòrpa, agus sin air glè bheag airgid. A nis, tha, mar a thubhairt mi, Peigi tighinn dachaidh air an ath sheachduin, réidh d’ a sgoil, agus bu chiatach leam aon sealladh fhaighinn air an t-saoghal mhòr. Bha’n t-iarrtas a’m bhroilleach fad mo bheatha, ged nach do leig


[TD 160]

[Leabhar I. An Seachdamh Mios 1906. Earrann 10.]

mi mach e gus a nis. Rinn am bùth gu math air a’ bhliadhna chaidh thairis; mar sin ma bha riamh cothrom gu toil-inntinn de’n t-seòrsa so ghabhail, ’s ann a nis. Theagamh nach tig e rithis an ealachd. Nach bu ghasda leat na’n rachamaid ’nar triùir taobh air chor-éiginn?”

Cha do fhreagair Ciorstan car mionaid no dhà.

“Ciamar a gheibheamaid air adhart gun a’ Bheurla?” ars i mu dheireadh.

“Huts!” arsa mise, “ciod am feum a bhiodh air Beurla far nach ’eil daoine ’ga bruidhinn! Dheanadh Peigi na h-uile facal a labhairt air ar son, an Sasunn cho math ris an Fhraing; air neo cha mhòr feum a rinn a h-ionnsachadh dhi.”

“Ach ciamar a rachadh leis an tigh fhad ’s a bhitheamaid air falbh: an dùineadh tu suas am bùth?”

“Cha dùineadh. Saoil thusa nach tigeadh Màiri, do phiuthar, le a teaghlach, fad na h-uine bhiodh na sgoiltean fa sgaoil. Cha’n iarradh clann a thogadh an Glascho na b’ fheàrr na tighinn; agus tha’m balachan is sine pongail, dèanadach. Ghleidheadh e’m bùth, le glé bheag cuideachaidh o mhàthair:” agus sheall mi gu dil an aodann mo mhnatha.

“Ach Eòghain,” arsa Ciorstan a rithis, “nach biodh e car fadalach le Peigi bhi gun chuid-éiginn òg a chumadh cuideachd rithe? Tha fios agad fhéin nach biodh e daonnan comasach dhòmhsa dol leatha na h-uile taobh. Cha’n’eil mi cho deas gu bealach a dhìreadh ’s a bha mi aon uair. Ma tha triùir ri dol ann, feumar an ceathramh a chur ris a’ chuideachd; agus am bheil thusa deas gus an costas sin a ghabhail ort fhéin?”

“Tha mi toileach rud cuimseach ’sam bith a thabhairt no a dheanamh a bheir toileachadh dhuibh le chéile!” ghlaodh mi gu h-aoibhneach; oir bha eagal orm fad na h-ùine nach éisdeadh Ciorstan ri facal idir mu’n chùis.

“Och, Eòghain, a ghràidh, ’s fheàrr dhuit féin ’s do Pheigi falbh as m’ eugmhais. Cha bhithinn ach a’m uallaich dhuibh. Bhiodh na h-uile rud neònach leam; agus bhithinnse neònach seach na h-uile duine—gun Bheurla gun eile.”

“M’eudail,” arsa mise, a’ leum ’s a’ toirt sgailce pòige dhi, “tha fhios agam gu’m bheil thu nàisneach am measg choigreach; ach ciod an toileachadh a bhiodh againne gun thusa còmhla ruinn! Cumaidh Peigi ’s mis’ eadaruinn thu gach car a théid sinn; agus feuch ciod na naigheachdan a bhios agad ri ìnnseadh do mhnathan an Tairbeirt an uair a thilleas tu! Cha’n fhalbh sinn ceum às t’eugmhais, agus cha chluinnear tuilleadh m’ a dhéighinn mur téid thu leinn.”

“Ma ta,” arsa Ciorstan, “air mo shon fhéin deth, cha ghluaisinn eang bho thaobh mo
theallaich; ach ’s fheàrr dhomh sgioblachadh ris air sgàth Peigi; bu duilich leam grabadh a chur ’san rathad oirre-se. Ach có bheireamaid leinn mar bhana-chompanach do Pheigi?”

“Có ach a’ chaileag laghach shìobhalta sin, Màisi Stiùbhard, a th’ aice mar bhana-chompanach ’san sgoil. Bha i leinn fad seachduin an uiridh; ’s tha fhios againn gu’n còrdadh i fhéin agus sinne gu ciatach. Air son Peigi dheth, tha leatha nach ’eil a leithid eil’ air an t-saoghal. Faic thusa, tha na h-uile sìon deas, glan, socruichte cheana, ’s théid sinn an dàil a’ ghnothuich cho luath ’s a thig Peigi dhachaidh.”

A’ CHEUD TEANNADH A MACH.

Tri seachduinean an déigh a’ chòmhraidh ud eadar Ciorstan is mise bha Màiri, mo phiuthar-chéile, le a teaghlach, suidhichte anns an tigh againn aig an Tairbeart, agus bha mo bhean ’s mi fhéin, leis an dà chaileig, air bòrd carbad-na-deathach air ar rathad do Lunnainn.

A nis, cha’n’eil e ’m bheachd dol tuilleadh’s mionaideach a stigh anns gach car a chuir sinn dhinn. Cha deanadh sin ach muinntir a sgìtheachadh. ’S iad na seallaidhean a b’ ainneamh a chunnaic sinn air an toir mi a mhàin cunntas.

Foghnaidh ìnnseadh mu Lunnainn an t-eagal a chuir mi air na gillean-giùlain. Cha bu luaithe ’ràinig sinn ar ceann-uighe na leum leth-dusan gille gu bhi ’m bada dha ’m mhàileid-thuruis. Gu dearbh fhéine, ’s ann a bha fear diubh ’s greim aig air, a’ dol g’a tharruing às mo làimh. “Theirig a Choire-na-sheanachair!” glaodh mi gu reachdmhor, agus le spraic a thug orr’ uile tuiteam air an ais mar gu’n d’ thug mi sgleog ’san leth-cheann daibh; ’s fhuair sinn ar n-anail a tharruing.

Cha do chuir sinn mòran ùine seachad an Lunnainn; oir bhiodh cothrom againn air ar tilleadh gu fuireach an sin cho fada no cho goirid ’s a fhreagradh e dhuinn.

Mar sin, air an Di-Luain an dèigh an Tairbeart fhàgail, bha mi fhéin ’s mo chuideachd air bòrd a’ bhàta, air an aiseag mhòr eadar Sasunn ’s an Fhraing.

“Taing do Ni Math, a Chiorstan,” arsa mise an déigh suidheagan fasgathach fhaotainn dlùth air an deireadh, “cha bhi feum tuilleadh air Beurla gus an till sinn do Shasunn. Tha sinn cho fad air adhart d’ a taobh ri muinntir eile ’sna ceàrna so.”

“Tha aon rud ann,” arsa Ciorstan, “bidh na Sasunnaich ’nan coigrich uidhir ruinn fhéin; ’s cha’n urrainn daibh tàir a dheanamh air muinntir aig nach ’eil Beurla.”

Air dhi so a ràdh, thàinig fear de na seòladairean le mèis bhig fheòdair ’na làimh, agus sheall e gu dùrachdach ’na h-aodann. Thug Ciorstan utag ’san uillinn domh, air


[TD 161]

[Leabhar I. An Seachdamh Mios 1906. Earrann 10.]

dha a’ mhias a shìneadh dhi. “Feuch am bheil mùthadh agad,” ars i an cagar rium.

“Phàigh sinn am faradh,” arsa mise, “’s cha’n urrainn gu’m bheil tuilleadh a dhìth orra: ’s ma thogair esan!”

“Ach nach faic thu’n sreath dhiubh a tha dol chun chàich, gach fear le ’mhèis!”

Air so thuirt am maraiche ni éiginn nach do thuig mi, agus air dha bhi fathast a’ tomhadh a’ mhéis ri Ciorstain, rinn mi glaodh ri Peigi, a bha air dol le Màisi gu taobh a’ bhàta, dh’ fheuchainn am faigheadh iad a’ cheud sealladh air còrsa na Frainge.

Ciod a bha’n duine cneasda ris ach a’ tairgseadh mèis dhuinn air eagal gu’m fàsadh gin againn gu dona le tinneas fairge; oir bha coltas robach a’ tighinn air an t-sìd. Thug sinn mòran buidheachais dà; ach thuirt sinn nach cuireadh oiteag a null no a nall sinn, ’s nach biodh feum againn air a leithid. Agus cha mhò chuir sinn feum air còmhnadh, ged a bha chuid a bu mhodha mu’r timchioll ’san sgeocail mun d’ ràinig sinn tìr.

Air dhuinn Càlais a ruigheachd fhuair sinn an t-each iaruinn a’ feitheamh ris a’ bhàta, ’s air falbh ghabh sinn do Bhaile-mòr na Frainge.

Thug e toileachadh dhuinn ainmean bhailtean a thug ’nar cuimhne a’ Ghàidhealtachd a chluinntinn air an éigheach taobh an rathaid. Bha gille-frithealaidh aig aon cheann-uidhe a’ glaodhaich <eng>“Lagny-torrigny!”<gai> cho àrd ’s a bh’ aige. ’S coltach gu’n robh Na Toirinne an sin cho math ris na creagan de’n ainm sin a tha cùl Mhuile.

Air dhuinn tòiseachadh ri labhairt ri chéile mu thimchioll sin, dh’ fheòraich duin-uasal Sasunnach gu modhail, ciod an dùthaich d’am buineamaid?

“Do Albainn” fhreagair Peigi.

“Ciod a’ chànain a bha sibh a’ labhairt?” dh’ fharraid e; “shaoil leam an toiseach gu’m b’i Ghearmailteach a bh’ ann ach an sin thug mi ’n aire nach b’ i.”

“’S i Ghàidhlig a tha sinn a’ bruidhinn,” fhreagair Peigi.

“Seadh!” ars an Sasunnach, “’S iongantach an ni gu’m biodh cànain choigreach mar sin air a labhairt fathast ’san dùthaich againn!”

“Le ’r cead,” arsa Màisi gu h-ealamh, le a sùil a’ lasadh, “’S i Bheurla tha ’na teangaidh choigrich an Gàidhealtachd na h-Alba!”

Thug an Sasunnach clisgeadh, ghabh e aige fhéin, agus thuirt e gu h-aithghearr: “Tha thu ceart, a nigheann, agus cha d’ thug mi fainear gus a nis gur ann mar sin a tha. Cha dì-chuimhnich mi e ’n ealachd—no’n dòigh air an d’ fhuair mi fios air;” ars e le aoidh, a’ toirt modh do Mhàisi, ni a thug rughadh bòidheach ’na gruaidh.

Air dhuinn Parais a ruigheachd chum mi orm fhéin, agus leig mi le Peigi agus Màisi sealltainn as déigh ar treallaichean. Bha dà charbadair a’ sméideadh aig an aon àm ri cuideachd a bh’ air ar beulaibh, a dh’ fheuchainn cò de’n dithis aca a gheibheadh an togail do’n Hòtel g’an robh iad a’ dol. Fhuair aon fhear diubh a’ chuideachd mhòr, agus ghabh am fear eile a’ chuideachd againne. Ach bha’n fheadhainn eile fada na bu bhrèagha na sinne; agus an uair a bha’n dà charbad a’ dol a mach o’n cheann-uidhe air sreud a chéile, thionndaidh an carbadair a bh’ air thoiseach oirnn a cheann ris an fhear againne, gus nach mòr nach robh a smig air meadhon a dhroma, ’s chuir e’n draon magaidh ud air a b’ oillteal a chunnaic mi riamh.

“Marbhaisg air a’ bhéisd!” arsa Ciorstan. “An déigh sin cha b’e h-uile Frangach ris an earbainn mi fhéin. ’San dùthaich chneasd’ againne cha deanadh ach isean balaich braoisg a chur air mar sin.”

Co dhiùbh b’e ’n draon a mhill barail Chiorstain air na Frangaich, cha’n aithne dhomh; ach cha robh aic’ orra tuilleadh ’na dhéigh.

Chaidh sinn a dh’ fhaicinn nan seallaidhean iongantach agus annasach a tha tarruing iomadh fear-turuis chun a’ Bhaile-mhòir sin. Bha gu leòir ann gu ar cumail gun fhadal fad bliadhna na’n robh sinn ’sa bheachd uibhir sin de ùine chur seachad ann. A chum agus gu’m faigheamaid deanamh mar a thoilicheamaid fad fionn an latha, an àite tilleadh chun an tigh-òsda bha sinn a’ gabhail greim bidh c’àit’ air bith am biodh e goireasach. Bha bùird bheaga air an cur fo fhasgadh aig dorus nam bùth, no fo sgàile nan craobh, far an robh craobhan a’ fàs. Bha sinn aon latha ’nar suidhe mu bhòrd beag cruinn, an Doire Boulogne, ag òl cupan càfe. Bha Ciorstan a’ talach air an <eng>tea<gai> a bheireadh na Frangaich dhi; mar sin bha sinn am bitheantas ag òl na càfe chiataich. Ach, mar a thubhairt mi, bha sinn aig a’ bhòrd an uair a thug Peigi ’n aire gu’n robh duine mòr eireachdail a bh’ aig bòrd eile goirid uainn, ag amharc gu dil ormsa. Air do Pheigi so ìnnseadh dhomh, thug mi tionndadh an taobh a bha’n duine. Air an ath mhionaid bha e nall ’na leum, ’s mo làmh aige ’na dhòrn ’ga crathadh mar gu’n cuireadh e as a’ ghualainn mi.

“Gu dé so! Gu dé so! Eòghan Bàn an Dromain a choinneachadh ’san Fhraing!” ars e. “Agus so Ciorstan; agus cuiridh mi geall gur iad so do nigheanan, air an suaip ri teaghlach an Dromain!”

Dh’ éirich mi, agus greim aige fathast gu teann air laimh orm. “Cò sibhse?” arsa mise, a’ dearcadh gu dùrachdach an clàr an aodainn air. Cha’n’eil cuimhn’ agam gu’n do choinnich sinn riamh air an t-saoghal so.”

“Ma tà ’s ann air an t-saoghal so a b’ aithne


[TD 162]

[Leabhar I. An Seachdamh Mios 1906. Earrann 10.]

dhuinn a chéile, ’s cha b’ ann air saoghal ’sam bith eile. Nach faic thu’n fhiacail an dorus mo bheòil, a bhris thu le’d chaman air an nollaig mu’n d’ fhàg mi’n Srath!”

“Mise’n diugh! An e so da-rìreadh Dòmhnull Iain!” ghlaodh mi, agus neo-ar-thàing mur d’ fhuair a làmhsan crathadh cho math ’s a fhuair mo thé-sa. “Gu cinnteach,” arsa mise, “coinnichidh na daoine nuair nach coinnich na cnuic! Ach dean suidhe, a laochain, ’s gu’n cuir sinn eòlas as ùr air a chéile. ’S i so Ciorstan, mar a thubhairt thu; agus ’s i so Mairearad, mo nighean. Ach saoil an tomhais thu cò tha ’n so? Tha fios nach tomhais; cha d’ rugadh i gus an déigh dhuit falbh.”

Ma tà cha’n urrainn domh a ràdh, Eòghain; ach, cò air bith i, tha i bòidheach, lurach.”

“Ma tà cò th’ ann ach nighean Fleòiri do phiuthar, agus is tu dh’ fhaodas a bhi mòr á d’ bhean-cinnidh.” ’S am feadh a bha mo charaid a’ cur fàilt air Ciorstain ’s air na caileagan, ghabh mi beachd air o mhullach gu bonn. “A Dhòmhnuill” arsa mise, “cha’n aithnichinn gu’m faca mi riamh thu. An uair a dh’ fhàg thu’n Srath bha do leth-cheann cho mìn ri gruaidh caileig, am feadh a tha feusag ort a nis mar am fraoch air a’ Chreachainn. Bha do chraiceann an sin cho geal ris a’ bhainne.”

“Am feadh a tha e nis cho odhar ris na cnothan calltuinn a bhitheamaid a’ losgadh air Oidhche Shamhna,” arsa Dòmhnull le fiamh-ghàire. “Ach, mur ’eil e mi-mhodhail dhomh fharraid, ciod a thug an taobh so sibh an dràsd?”

Agus mu’n d’ éirich sin as a sin bha fios aig Dòmhnull air na h-uile car mar a tha mi chean’ air ìnnseadh.

“C’ àite ’bheil sibh a’ dol an déigh so?” dh’ fheòraich e.

“Bha sinn air bheul tilleadh dhachaidh,” fhreagair mi.

“Cha dean sibh ni d’a leithid,” ars esan. “Innsidh mise dé ni sibh: gabhaidh sibh mìos no sè seachdainean a thuilleadh, agus théid sinn uile dhachaidh còmhla. Cha rachainnse gus an dragh dol air feadh nan rìoghachdan aineoil air mòr-thìr na Roinn Eòrpa na’m bithinn leam fhéin. Ach tha sibhse, ’s nighean mo pheathar an so, agus bheir na nìghneagan foghluimte troimh gach càs sinn a thaobh na slighe; mar sin c’arson nach gabhamaid an t-saorsa, ’s an toileachadh am feadh a tha’n cothrom againn? Ciod a their sibh ris a sin?”

Dh’ amhairc mi air Ciorstain ’s dh’ amhairc Ciorstan ormsa. An sin thug sinn sùil air na caileagan. Cha robh feum air fheòraich dhiùbhsan ciod a bu mhath leò, oir bha’n sùilean a’ lasadh le toil-inntinn leis an smuain a mhàin.

“Bheir mise leam Màisi, oir tha còir agam oirre; pàighidh tusa air son do mhnatha ’s do nighinn, agus roinnidh tusa ’s mise seòmar eadaruinn, a chaomhnadh costais, ’s cha chuir sinn a mach air a chéile mu’n chùis.”

Ciod a b’ urrainn domh ach aontachadh, le dà ghnùis mhàlda grìosadh orm a dheanamh, ged nach deachaidh smid a labhairt. Cha d’ thuirt Ciorstan diog ’na aghaidh, ged a bha fadal gu leòir oirre tilleadh dhachaidh. ’S beag fios a bh’ againn ciod an comh-dhùnadh a bhiodh aig ar turus!

(R’a leantuinn.)


[TD 169]

[Leabhar I. An Seachdamh Mios 1906. Earrann 10.]

<eng>GAELIC TECHNICAL TERMS.

<gai>Acfhuinn, acuinn; congaidh, cungaidh<eng>, harness.

<gai>Asair, fasair; beart; uidheam<eng>, idem.

<gai>Peallag<eng>, coarse harness (primitive or ill-kept harness.)

<gai>Cuir an acfhuinn air, cuir a chongaidh air<eng>, harness (the horse).

<gai>Beartaich; fasair, fasairich; uidheamaich<eng>, idem.

<gai>Aghastar<eng>, a bridle, halter.

<gai>Srian<eng>, idem; bridle and reins.

<gai>Ceannrach, ceannraig<eng>, bridle, headstall.

<gai>Cabstair, cabasdair<eng>, bridle, bit, curb.

<gai>Taod<eng>, halter, rope for leading or tying.

<gai>Gàdag<eng>, idem; a straw rope; originally a rope of twigs.

<gai>Brangas<eng>, a halter, a horse’s collar.

<gai>Brang<eng>, idem; a slip of wood in the head-stall of a horse’s halter, resting on the jaws. The halter meant consists of two bars of wood some 12 inches long connected at one end by a cord about 9 inches long and at the other by a rope fixed to the one bar and running free through a hole in the other bar, with a cord fixed to the middle of each bar to go over the top of the head. The same kind of halter is used in some districts, e.g., Sleat, for tethering cattle.

<gai>Claigionn, claigionnach<eng>, head-stall of a bridle.


[TD 170]

[Leabhar I. An Seachdamh Mios 1906. Earrann 10.]

<gai>Muinghiall; ceannrach<eng>, idem.

<gai>Aodannach-sréine<eng>, “front-stall of a bridle” (musrole?)

<gai>Sròinean, iall-sròine<eng>, musrole, band over the nose.

<gai>Smeachan<eng>, the band under the jaw.

<gai>Sparrag. mìreanach<eng>, bridle-bit.

<gai>Beulanach, cabstair, àill-bhil<eng>, idem.

<gai>Gog-shuilich, gogailich<eng>, blinders, blinkers.

<gai>Arannach-sréine<eng>, a bridle rein; for <gai>airgheannachs<eng>, from <gai>airghean<eng>, idem.

<gai>Iall-sréine<eng>, idem.

<gai>Bràighdsach, bràid<eng>, horse-collar: in Arran, <gai>braighd<eng> (ai diphthong).

<gai>Siola<eng>, wooden collar for plough horses.

<gai>Bràid-chluaisean, crann-bhràid<eng>, hames.

<gai>Siolachan<eng> (plu. of <gai>siola supra<eng>), idem, West Ross-shire, etc.

<gai>Bann-bhràid, truis-bhràid<eng>, hames-strap.

<gai>Dìollaid, diallaid<eng>, riding saddle.

<gai>Pillean<eng>, park-saddle; pillion; pad; cloth put on a horse’s back under a burden.

<gai>Sumag<eng>, a mat under a pack-saddle or burden.

<gai>Sodag, plàt, plàt-eich<eng>, idem. The mat was made of woven straw, etc.

<gai>Srathair<eng>, cart-saddle, pack-saddle.

<gai>Sac-shrathair<eng>, pack-saddle.

<gai>Cuireall<eng>,a kind of pack-saddle. Cf. <gai>curral<eng> sub.

<gai>Fasair<eng>, girth-saddle.

<gai>Corrag-shacaiche<eng>, a sort of hurdle set on the back of a horse to carry straw, etc.

<gai>Curran, curral<eng>, horse panniers for heavy loads

<gai>Cairb, cairb-srathrach<eng>, bent ridge of a saddle, the wooden arch of a saddle. The crook saddle used in the Hebrides for carrying panniers or creels, consists of a piece of wood suitably curved or arched, with hooks cut out of the solid wood on either side of the ridge to receive the suspenders of the creels. A sufficient thickness of sacking or matting—<gai>sumag<eng>, etc.—is put under this saddle on the horse’s back.

<gai>Tarrach<eng>, girth of a pack-saddle.

<gai>Bronnach, bronnthach<eng>, girth of a saddle; belly-band of a cart.

<gai>Bann<eng>, a girth.

<gai>Giort (gaort, girt) <eng> idem; also used for belly band.

<gai>Uchdach<eng>, chest-band that prevents the saddle from slipping back.

<gai>Eisleach<eng>, plu. <gai>eislichean<eng>, stretchers of withe or cord from the ends of the tail-beam to the corresponding sides of the saddle, <gai>cuirpean, cruipean; bod-chrann, botrachan<eng>; crupper, tail-beam crossing under the horse’s tail to prevent the saddle from slipping forward. Tail-beam and stretchers together correspond to breeching.

<gai>Beart-dheiridh, briogais<eng>, breeching.

VEHICLES.

<gai>Crùbag<eng>, a wooden frame placed on a horse’s back for the purpose of carrying anything bulky as hay or straw.

<gai>Cairt<eng>, a cart; tumbrel or coup-cart, East Ross-shire.

<gai>Carn<eng>, a cart (sic Ross-shire); peat cart; sledge.

<gai>Carn-fiodha<eng>, a wood-cart, East Ross-shire.

<gai>Cub, cùp, copa, cùpag<eng>. a tumbrel, ‘coup-cart’; from Scot, coup, upset, tilt. Cf. cap cart, tumrel, Irish cap, cart.

<gai>Feun<eng>, waggon, wain, cart.

<gai>Feunaidh<eng>, little waggon; cart (sic Sutherland); peat cart, North Inverness.

<gai>Lòban, lòpan, loban<eng>, wicker peat cart. When peats are to be carted the ordinary sides and ends of the cart in many districts are laid aside and lighter ones of spars or rods provided for the purpose are substituted. These had been preceded evidently by sides and ends of wicker or wattle work.

<gai>Criol<eng>, peat cart, Arran; formerly a peat creel (Shaw). This is the Scottish word ‘creel’ borrowed. It has not even been naturalised, i.e. it has not been made to sound like a Gaelic word; iol is sounded exactly as a Gael pronounces eel in the Scottish “weel week.” Creel is in Perthshire <gai>cruidheal.

<gai>Ceallach<eng>, peat cart, or creel placed upon a sledge to carry peats, manure, etc. Provincial. <gai>Ceitean<eng>, a vehicle formed of twigs; Irish, ceitim, ceiteadh.

<gai>Losgann<eng>, a sort of drag or sledge.

<gai>Slaod, carn-slaoid, carn-slaodaidh<eng>, a sledge.

<gai>Bocsa<eng>, box or body of a cart.

<gai>Taobh, cliathach<eng>, side.

<gai>Toiseach, bord-Aoisich<eng>, front-board.

<gai>Deireadh, bord-deirigh, bord-cùil, dorus<eng>, tail-board.

<gai>Beul<eng>, rim of cart.

<gai>Ceap, sgiath<eng>, top or float for raising sides and ends.

<gai>Cliath<eng>, frame put on a cart for carrying hay or straw.

<gai>Crò<eng>, a high wattled cart rim.

<gai>Urlar<eng>, bottom; <gai>màs<eng>, idem, North Hebrides.

<gai>Sail<eng>, cross-beam supporting bottom.

<gai>Bonn<eng>, sole-beam supporting cross beams.

<gai>Cas-cuirn<eng>, shaft, thill, ‘tram.’

<gai>Crann-tarruing, spòg, trama<eng>, idem.

<gai>Stapull<eng>, runner-staple.

<gai>Udalan, spéilear<eng>, runner, runner-hook.

<gai>Drumanach, dromanach, dromach<eng>, ridge-band or saddle-chain of a cart, Scot. rigwiddie (from rig, a ridge and widdie, a withe).

<gai>Guailleachan<eng>, draught-chain, ‘sling,’ by which a cart is drawn.

<gai>Cromag-guaille, cromag-tharruing, cromag-thoisich<eng>, draught hook, ‘sling-hook’; dubhan-guaille, etc., idem.

<gai>Cromag na briogais, cromag-dheiridh<eng>,breeching hook; <gai>dubhan na briogais<eng>, etc., idem.


[TD 171]

[Leabhar I. An Seachdamh Mios 1906. Earrann 10.]

<gai>Sorchan<eng>, bolster, part that rests on the axle.

<gai>Tarrang-aisil<eng>, linch-pin, draught-pin, axle-pin.

<gai>Crann-tarruing, pinne na h-aisil<eng>, idem.

<gai>Aiseal, aisil, crann-aisil<eng>, axle, axle-tree.

<gai>Deil, mul<eng>, idem.

<gai>Aisridh<eng>, idem, Arran; from Scot, ax-tree.

<gai>Roth, roth cartach<eng>, a wheel, cart-wheel.

<gai>Cuibhle, cuibhill, cuidheal<eng>, idem.

<gai>Cìoch, ceap, crubh, crùb<eng>, nave.

<gai>Ceap-cartach, cairt-cheap<eng>, nave of a cart wheel.

<gai>Bas<eng>, a spoke; <gai>tarsnan, tarsanan<eng>, idem.

<gai>Clàr, spòc<eng>, idem.

<gai>Cuairsgean<eng>, felloc.

<gai>Roithlean, ruithlean<eng>, rim.

<gai>Crudha<eng>, hoop of a cart-wheel; <gai>crùdh<eng>, to put on a hoop.

<gai>Sac<eng>, a load, horse-load, cart-load.

<gai>Càrlach<eng>, a cart-load, load of hay or straw, Arran; (wrongly marked absolete in dictionaries).

<gai>Eallach, uallach, luchd<eng>, load, burden, cargo.

<gai>Crann-teannachaidh<eng>, a rack-pin.
