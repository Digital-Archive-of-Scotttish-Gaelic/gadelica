[TD 141]

[Leabhar IV. Treas Mìos an t-samhraidh 1909. Earrann 10.]

TEAGASG NA GAIDHLIG ANNS NA SGOILTEAN.

Is mór an t-ìoghnadh gu ’m bheil na h-uidhir de dh-aineolas air a nochdadh le luchd-riaghlaidh nan sgoiltean Gaidhealach mu theagasg na Gaidhlig.

Uair an déigh uair rinneadh e soilleir le luchd-comhairle a’Chrùin gu ’m bheil comas aig gach Bòrd Sgoile an cursa-teagaisg fhéin a dhealbh, agus tha e duilich a thuigsinn gu ’m bheil feadhainn ann a sheasas a suas gu dalma agus a their gu ’m bheil e mi-laghail Gaidhlig a theagasg anns na sgoiltean a tha fo an riaghladh. Am bheil iad sin an da-rìreadh, no am bheil iad ri seorsa cleasachd, a chum teagasg na Gaidhlig a mhùchadh? Ma tha iad an da-rìreadh, na cailleadh iad tuilleadh uine chum iad fhéin a dheanadh eolach air clar-oileineachaidh an rìoghachd, agus saoradh iad iad-fhéin o thàmailt an aineolais. Air an laimh eile ma tha iad a feuchainn ris an t-sluagh a mhealladh le bhi cumail a mach nach eil e dligheach Gaidhlig a theagasg, thugad iad an aire nach ’eil an sluagh Gaidhealach cho aineolach ’s gu ’m bi iad air am mealladh le faoineas de’n t-seorsa so. Tha e dligheach do gach Bòrd-sgoile cùrsa-teagaisg a dhealbh a mach dhaibh fhéin, agus cha ’n ’eil facal ann an clàr-oileineachaidh an rìoghachd a tha toirmeasg teagasg na Gaidhlig anns na sgoiltean.


[TD 154]

[Leabhar IV. Treas Mìos an t-samhraidh 1909. Earrann 10.]

RIAGHAILTEAN CUNNTAIS AN GAIDHLIG.

BHA bean-uasal a’ farraid diom, an là-roimhe, ciamar a’ dheanar cunntas ’an Gàidhlig? Thilg mi mo shealladh air ais gu làithean m’ òige, ach b’e an t-aon nì a’ thàinig gu m’ chuimhne, an cleanan a bhiodh aig a’ bhodach ’an uair a bhitheamaid ri falach-fead:—

“Dà chòig sin a deich;
Dà dheich sin a fichead.”

Sheall sinn air son <eng>“Addition”<gai> anns an Fhaclair, ach ’s beag riarachadh a’ fhuair sinn o’n mhìneachadh fhada. “Ciamar a’ theireadh tu fhéin e?”, dh’ fheòraich a’ bhean-uasal, “Ciod e <eng>Addition<gai>?” “Cur ri chéile,” fhreagair mi. “Tòisich, matà,” ars ise, agus cuir sìos eisimpleir ghoirid de na trì riaghailtean cumannta.” Mar sin chuir mi ’n òrdugh iad mar a leanas; agus, a réir a h-iarrtais, tha mi ’g an toirt an laimh Fear-deasachaidh an Deò-gréine, an fhios nach faigh muinntir na Beurla còmhnadh uatha. Gu fortanach, tha na fioghairean an aon rud anns gach cànain, agus fo ainmean a réir teanga gach dùthcha. Mar sin, air son muinntir na Gàidhlig, cha bhi feum aca air na seòlaidhean so.

A’ CUR RI CHEILE.
<eng>ADDITION.

<gai>Cuir ri chéile sè is ceithir, ni sin deich.
<eng>Add six and four, that makes ten.

<gai>Cia meud a th’ann an sè agus trl?
<eng>How many are in six and three?

<gai>Cia meud a th’ ann an còig-deug agus còig-ar-fhichead? <eng>&c.
How many are in fifteen and twenty-five? &c.

<gai>A’ TARRAING O CHEILE.
<eng>SUBTRACTION.

<gai>Thoir seachd o dheich, cia meud a dh’ fhàgar?
<eng>Take seven from ten, how many are left?

<gai>Thoir fichead ’s a dhà bho chòig-deug-ar-fhichead, cia meud a dh’ fhàgar? <eng>&c.
Take twenty-two from thirty five, how many are left? &c.

<gai>A’ CURAN LIONMHORACHD
<eng>MULTIPLICATION.

<gai>Ciod e suim sè uairean deich?
<eng>What is the sum of six times ten?

<gai>Cia meud a th’ ann an naoi uairean ochd?—ann an ceithir fichead dusan uair thairis? <eng>&c.
How many are nine times eight? in eighty, twelve times over? &c.

<gai>AN CLAR CUNNTAIS.
<eng>MULTIPLICATION TABLE.

<gai>Dà uair a h-aon-dithis
<eng>Two times one are two.

<gai>Dà uair dithis-ceithir
<eng>Two times two are four.

<gai>Dà uair trì--- sè &c. &c.
<eng>Two times three are six. &c. &c.

<gai>Ma tha forfhais aig neach air bith air an dòigh air an do theagaisgeadh Cunntas leòsan o shean, bhitheadh e ’na nì anabarrach taitneach leinn fios fhaotainn m’a dhéighinn.

K.W.G.
