[TD 47]

[Leabhar IV. Treas Mìos a’ Gheamhraidh 1909 Earrann 4]

BLIADHNA MHATH ÙR.

LE gach deagh dhùrachd, BLIADHNA MHATH UR do ar luchd-leughaidh, agus do Ghaidheil anns gach ceàrn.

Aig toiseach bliadhna eile tha sinn a’ toirt buidheachais chridheil do gach neach a thug còmhnadh agus cuideachadh dhuinn anns a’ bhliadhna chaidh seachad.

Do ar luchd-leughaidh tha sinn ro thaingeil airson an cuideachaidh; agus tha sinn fìor thoilichte gu’m bheil an àireamh a’ meudachadh mìos an déigh mìos; Tha sinn an dòchas gu’n teid an àireamh gu mór am rneud air a’ bhliadhna so, agus gu’m faigh *AN DEO-GREINE fàilt agus furan, fàrdachd agus aoidheachd anns gach dachaidh Ghaidhealaich a bhos ’us thall. Bithidh sinn an comain ar luchd-leughaidh ma ghabhas iad gach cothrom air leabhar mìosail a’ Chomuinn Ghaidhealaich a dheanadh aithnichte d’ an càirdean, a chum ’s gu’m bi e air chuairt anns gach ceàrn d’ an Ghaidhealtachd.

Ni sinne ar dìchioll, le cuideachadh ar càirdean, luach-na-peighinn a thoirt seachad. Do ar luchd-sgriobhaidh a tha bho àm gu h-àm a’ cur sgriobhaidhean luachmhor g’ ar n-ionnsuidh, tha sinn fo fhiachan sònraichte, agus tha sinn a’ gabhail a’ chothroim so ar taingealachd a leigeal riù; agus aig a cheart àm, tha sinn earbsach gu ’m faighear an tuilleadh cuideachaidh uapa-san anns an àm a tha ri teachd.

Tha móran d’ ar luchd-leughaidh a tha ealanta leis a’ pheann an Gaidhlig ’s am Beurla, agus tha sinn ag iarraidh orra-san lamh-chuideachaidh a thoirt dhuinn, Ie bhi cur thugainn a nis agus a rithist, mar bhios cothrom aca, toradh an saothrach, a chum ’s gu’m faighear an tuilleadh eòlais air cànain, eachdraidh, agus sean chleachdaidhean ar dùthcha, agus gu’m meudaichear a litricheas, a ceòl agus a ceàirdean. Is tric a tha e ’na thilgeadh-suas air na Gaidheil gu’m bheil iad aineolach air cànain ’us eachdraidh an dùthcha fhéin, agus gu’m bheil an coigreach air taobh a muigh na Gaidhealtaehd, na ’s fiosraiche air ar n-eachdraidh ’s air ar cànain na tha sinn fhéin. Cha’n’eil aobhar idir gu ’m bi tàmailt d’ an t-seorsa so ’g ar leantuinn na ’s fhaide—tha cothroman againn a nis nach robh aig ar n-athraichean, no aig móran againn fhéin anns na làithean a tha seachad—tha cothrom aig gach Gaidheal e-fhéin a dheanadh làn-fhiosrach agus ealanta ann an litricheas ’us cànain a dhùthcha—glacamaid na cothroman a tha aig laimh—saoramaid sinn fhéin o chuing na caoin-shuarachais, agus o thàmailt


[TD 48]

[Leabhar IV. Treas Mìos a’ Gheamhraidh 1909 Earrann 4]

an aineolas, agus dearbhamaid do’n t-saoghal le gniomhachas treun nach do chaillear fhathast spiorad an fhior Ghaidheil. Thugamaid mata, an tuilleadh misnich do luchd-sgriobhaidh leabhraichean, agus do mhuinntir eile a tha saothrachadh airson feàirdeachd na Gaidhealtachd, le bhi ’deanadh feuma de na cothroman a thatar a’ cur fa ar comhair bho àm gu h-àm.

Tha fhios aig an t-saoghal mar tha An Comunn Gaidhealach a’ saothrachadh airson aobhar na Gaidhlig a chur air aghaidh; agus tha fhios mar an ceudna nach ’eil toradh an saothrach mi-tharbhach; agus dhiarramaid air ar luchd-dùthcha iad-fhéin aonadh ris a Chomunn Ghaidhealach, agus mar sin a bhi cuideachadh aobhar na Gaidhlig agus na Gaidhealtachd a chur air bunait chinntich, chothromaich, agus mhaireannaich.

*A Leabhrain bhig, bi thusa ’falbh
Air chuairt air feadh na Gaidhealtachd,
A’ sgaoileadh eòlais feadh na tìr’
’S gach àit’ am faigh thu fàrdachd.

’S e rùn do thuruis ’bhi toirt sgeóil,
’S a’ meudachadh ar n-eòlais
Air cùisean Gaidhealach anns gach ceàrn,
’S am bheil na Gaidheil a’ chòmhnuidh.

As leth na Gaidhlig tog do ghuth,
Bi seasmhach agus gniomhach,
Chum cor a’ Ghaidheil a thogail suas,
’S a chànain ’chur an cinnteachd.


[TD 49]

[Leabhar IV. Treas Mìos a’ Gheamhraidh 1909 Earrann 4]

NA SEANA CHLARSAIREAN GAIDHEALACH. 

LE FIONN.

(Aig Mòd na bliadhna so thugadh a’ cheud àite do’n sgrìobhadh a leanas.)

EARRANN II.

RUAIRIDH DALL.

Rugadh an “Clarsair Dall” aim am Bràgar an Eilean Leòghais mu ’n bhliadhna 1646. Bu mhac e do Iain Moristan, tuathanach anns an eilean sin. Bha cóig mic aige—triùir dhiu ’nam ministearan. Chaidh Ruairidh, le dithis de ’bhràithrean a chuir gu fòghlum am baile Inbhirnis, far an do chaill e fhradharc leis a’ bhric. Leig e dheth a bhi ’na mhinistear agus thòisich e air ceòl fhòghlum agus b’àbhaist d’a athair a ràdh gun do chosd fòghlum Ruairidh mar fhear-ciùil tuillidh na chosd e dha mìnistearan a dheanamh de’ thriùir bhràithrean.

Chaidh e dh’ Eirinn a dh’ fhòghlum ciùil bho na clàrsairean ainmeil a bha ’san eilean sin. ’Nuair a thill e chaidh e air sgrìob do Dhùn-eideann far an do thachair e air Iain Breac—ceann-cinnidh nan Leòdach—an ceann-cinnidh mu dheireadh aig an robh am measg a luchd-taighe bàrd, clàrsair, piobaire agus amadan, air dheadh ghabhail aca. Chuir Iain Breac fasdadh air mar bhàrd is clàrsair, agus choisinn e mór chliù na latha ’s na linn anns an dà dhreuchd so. Tha an Cumha a rinn e do dh’ Iain Breac—ris an abrar “Creach na Ciadain”—làn bàrdachd, àrd ’an smaoin agus eireachdail ann an dealbh. (Faic “Sàr-obair nam Bàrd,” slios 91.) ’Nuair a bha “An Clàrsair Dall” an teaghlach Mhic Leòid thuit dha latha bha sin “crann” no “iuchair” na clàrsaich a chall anns an luath. Thàinig Baintighearna Mhic Leoid a staigh ’nuair a bha an clàrsair a rùrach air son na h-iuchrach am measg nan eibhleag. Dh’ fheòraich i—“Ciod tha dhìth air Ruaraidh clàrsair?” Fhuair i mar fhreagairt—“Mhuire! tha a chrann—chaill e ’san luath e.” “Mata,” ars’ ise, “feumar crann eile cheannach do Ruaraidh.” Tha e coltach gu’n d’fhuair Ruaraidh an “Crann,” oir is ann mu’n àm so a rinn e am port ris an abrar “Féill nan Crann.”

Tha e coltach gu’n robh Totamór, an Gleanneilg, aig “a Chlàrsair Dhall” gu ’n mhàl o Iain Breac, ach goirid an deigh a bhàis thug an t-oighre—Ruairidh MacLeoid—bhuaith am fearann sin. Gun teagamh b’e so a thug air a’ chlàrsair labhairt mu’n oighre mar so—

“Dheadh mhic athar mo ghràidh,
Bu tu m’ aighear, is m’àdh, is m’olc.”


[TD 50]

[Leabhar IV. Treas Mìos a’ Gheamhraidh 1909 Earrann 4]

Sgrìobh an “Clàrsair Dall” òran mu ’n am so ris an abrar “Oran Mór mhic Leòid”—fo riochd còmhradh eadar am Bàrd agus Mac-Talla, anns a bheil e leigeil ris gach caochladh a thàinig air Duthaich Mhic Leòid bho’n a chaochail Iain Breac. Gheibhear an t-òran so, cho math ri cuid eile de bhàrdachd a’ Chlàrsair Dhuill ann an “SAR-OBAIR NAM BARD GAIDHEALACH,” ach faodar rann no dhà de’n òran aithris an so a leigeil fhaicinn comas a’ chlàrsair mar bhàrd.

AN CLARSAIR—

“Meud a’ mhulaid tha’m thaghall,
Dh’fhàg treoghaid mo chleibh gu goirt,
Aig na rinn mi ad dhéighidh,
Air m’ aghairt ’s mo thriall gu port,
’S ann bha mis’ air do thòir
’S mi meas gun robh còir agam ort;
A dheadh mhic athar mo ghràidh
Bu tu m’ aighear is m’àdh, is m’olc.

Chaidh a chuibhle mu ’n cuairt,
Gu’n do thionndaidh gu fuachd am blathas
Naile chunna mi uair
Dùn flathail nan cuach a thràigh
Far ’m biodh tathaich nan duan,
Iomadh mathas gu’n chruas gu’n chàs;
Dh’fhabh an latha sin bhuainn,
’S tha na taighean gu fuaraidh fàs.

Dh’ fhalbh Mac Tall as an Dùn,
’Nam sgarachdainn duinn r’ar triath;
’S ann a thachair e rium
Air seachran bheann ’s an t-sliabh
Labhair esan air thùs—

MAC TALLA—

“Math mo bharail gur tu ma’s fior
Chunna mise fo mhùirn
Roimh ’n uiridh an Dùn nan cliar.”

AN CLARSAIR—

“A Mhic Talla nan Tùr
’Se mo bharail gur tusa bha,
Ann an teaghlach an fhìon’,
’S tu ’g aithris air gniomh mo làmh.”

MAC TALLA—

“ ’S math mo bharail gur mi
’S cha b’ fhurasd dhomh bhi mo thàmh;
’G eisdeachd brosgluin gach ceoil
Ann am fochar Mhic-Leoid an àigh.”

AN CLARSAIR—

“A Mhic-Talla so bha
Anns a’ bhaile ’n do thàr mi m’ iùil;
’S ann a nis dhuinn a’s léir
Gu’m bheil mise ’stu fein air chùl.
A réir do chomais air sgeul,
O’n ’s fear-comuinn mi fhein is tu
’M bheil do mhuinntearas buan
Aig an triath iad d’an dual an Dùn?”

MAC TALLA—

“ ’S mi Mac Talla, bha uair
’G éisdeachd farum nan duan gu tiugh,
Far ’m bu mhùirneach am beus
’N am cromadh a ghréin ’san t-sruth
Far am b’ fhoirmeil na seòid
’S iad gu h-òranach ceolmhor cluth;
Ged nach faichte mo ghnuis
Chluinnte aca ’san Dùn mo ghuth.”

Tha an t-òran druideach so—a criochnadh le earail do’n oighre òg—

“Thoir teachdaireach nam
Le deatam, gu Ruaraidh òg,
Agus innis dha féin
Cuid de chunnart ged ’s e Mac Leòid;
E bhi ’g amharc na dhéigh
Air an Iain* a dheug, ’s nach beò,
Ge bu shaibhir a chliu,
Cha ’n fhàgadh e’n Dùn gun cheòl.”

Tha eachraidh ag innseadh gu ’n robh an “Clàrsair Dall” air a rathad a Totamór gu eilean Leòghais ’nuair a rinn e ’n t-òran so. Fhuair e aois mhór. Chaochail e ’san eilean ’san d’ rugadh e agus chaidh a chàramh fo ’n fhòid ann an cladh Ey (Uy) teann air Steòrnabhadh.

Tha an t-Urramach Dòmhnull-Mac-an-Tòisich, a chuir ri chéile a cheud “Chruinneachadh de Shean-fhacail Ghàidhlig” ’sa bhliadhna 1785, a sgriobhadh mar a leanas anns an leabhar sin—

<eng>“Harps were in use in the Highlands and Isles of Scotland from time immemorial, till the beginning of last century, and even later; for Mr. Robertson, of Lude, General Robertson’s great-grandfather, was a famous performer upon that instrument, and I have heard my father relate the following anecdote of him:—

“One night my father said to Lude that he would be happy to hear him play upon the harp, which at that time began to give place to the violin. After supper, Lude and he retired to another room, in which there were a couple of harps, one of which belonged to Queen Mary. ‘James,” says Lude, ‘here are two harps, the largest one is the loudest, but the small one is the sweetest; which do you wish to hear played?’ James answered, ‘The small one,’ which Lude took up, and played upon it till daylight.”

“Upon a visit to my native country of Athole, about five years ago, I had the curiosity to enquire of General Robertson if the harps were still in the family. The General told me they were, and brought them upon the table, at the sight of which I was quite overjoyed in viewing the musical instruments of our ancestors, as well as those of the renowned heroes of Ossian.

“After my return to Edinburgh I immediately gave notice of the harps to the Highland Society of Scotland, who wrote to


<gai>* Iain Breac, Ceann-Cinnidh nan Leòdach, ’san Dùn.<eng>


[TD 51]

[Leabhar IV. Treas Mìos a’ Gheamhraidh 1909 Earrann 4]

General Robertson, requesting a sight of the harps, which he was so obliging as to grant.

“Mr. Gunn, teacher of music in Edinburgh, has since published an essay on the harp, with representations taken from these very harps.”

<gai>Faodar a ràdh gu bheil an dà chlàrsaich so a nis r’ am faicinn anns an Talla ris an abrar <eng>Museum of the Society of Antiquaries of Scotland<gai>, ann am Baile Dhun-Eideann.

Tha sean-fhacal ann a tha ruith mar so “Is mairg a loisgeadh a thiompan duit,” agus tha e air aithris gu ’n robh clàrsair ann am Muile a loisg a’ chlàrsach a bhlathachadh a mhnà ’si meileachadh leis an fhuachd. ’Nuair a rinn i a garadh, theich i le fear eile ’n uair a thionndaidh an clàrsair a chùlaobh, agus o sin dh’ éirich an sean-fhacal a dh’ aithris mi. Ghabh am bàrd Gallda (Tannahill) so mar stéidh an òrain <eng>“The Harper of Mull.” <gai>Chaidh an t-òran eadar-theangachadh leis an Urramach Alasdair Stiubhart, LL.D., nach maireann, agus gheibhear e anns A’ GHAIDHEAL mar a leanas:—

CLARSAIR MHUILE*

Fhad s’ bha Rosie dhomh dileas bu shunndach ’bha mi,
Mar Shamhradh blath caoimhneil gu ’m b’aoibhneach gach ni.
Deas ghleusta mo chlàrsach, gu gaireil. neo-throm,
’S b’ iad beusan mo ghraidh-sa do ghnath ’bha ’s an fhonn;
Ach a nis tha mi brònach, gun sòlas, gun sunnd,
Ma’s samhradh no geamhradh ’s aon am iad ’s gach cùis,
Tha tiugh-neul neo-chiatach ag iathadh mu ’n cuairt,
’S fad dìlinn nan dìlinn tha’n clàrsair fo ghruaim.

Measg ghleanntan a’s choilltean, neo-aoibhneach, gun tàmh,
Bi’dh mi ’siubhal gun sòlas, ach brònach ’s fo phràmh,
Mo chlàrsach nan teud-bhuidhe gleasta gu binn,
Co-fhreagrach ri ’m òran mu shòlas nach pill;
Ach ’ged mheall i mi ’n og-bhean, tha boichead mar ’bha,
Tha smuaintean na gruaigich ga m’bhuaireadh gach la,
’Se cuimhne na ribhinn a dh’fhag mi cho trom,
’Nis a’n gaol air a’bhas dh’fhag i clarsair nam fonn.

Ann an trom-chadal bruadarach fuaran nan tom,
Thainig m’eùdail gun easlainte, ceutach gu ’bonn,
Bha i fathasd ’n am bhruadar mar bu dual di air tùs
’S bha mo chridhe lan sòlais ’s an òigh ud orm dlù
Ach bha ’n aisling neo-stéidheil, grad dh ’éirich mi suas,
Bha mo phiantan air miadach ’s mi fiarasach truagh,
Ach ’s gearr gus an cairear mi tra anns an uaigh,
Bi’dh an Clarsair aig tàmh’s bi’dh a’ Chlàrsach gun fhuaim.

<eng>NETHER LOCHABER.

THE HARPER OF MULL

When Rosie was faithfu’ how happy was I!
Still gladsome as simmer the time glided by;
I played my harp cheerie while fondly I sang
Of the charms of my Rosie the winter nights lang:
But now I’m as waefu’ as waefu’ can be,
Come simmer, come winter, ’tis a’ ane to me,
For the dark gloom of falsehood sae clouds my sad soul
That cheerless for aye is the Harper of Mull.

I wander the glens and the wild woods alane,
In their deepest recesses I make my sad mane;
My harp’s mournful melody joins in the strain
While sadly I sing of the days that are gane.
Though Rosie is faithless, she’s no the less fair.
And the thochts o’ her beauty but feed my despair;
With painful remembrance my bosom is full,
And weary of life is the Harper of Mull.

As slumb’ring I lay by the dark mountain stream,
My lovely young Rosie appeared in my dream;
I thought her still kind, and I ne’er was sae blest
As in fancy I clasped the dear nymph to my breast;
Thou false fleeting vision too soon thou wert o’er,
Thou wak’d’st me to tortures unequalled before;
But death’s silent slumbers my pain soon shall lull,
And the green grass wave over the Harper of Mull.

TANNAHILL.<gai>

Is duilich nach ’eil tuille de dh’ eachdraidh nan Seana Chlàrsairean Gaidhealach air mhaireann oir feumaidh gu’n robh iad teóma air a’ chlàrsaich agus comasach air fuinn a dhealbh a bha taitneach do chluas-chiùil a’ Ghaidheil, anns na linntean a dh’ fhalbh.


*A theagamh nach cuala cuid de ar luchd leaghaidh an sgeala a tha cocheangailte ris an Oran so; faodaidh sinn innse ga ’m bheil e air aithris gu ’n robh an Clarsair agus a bhean, ribhinn alainn, a folbh na duthcha comhladh, agus air latha araidh thainig tide fhiadhuich ghaileonnach orra, bha bhean gu leigeadh thairis. Air do’n Chlarsair bhochd a staid fhaicinn bhris e chlarsach agus rinn e teine dhith airson a bhlàthachadh. Bha iada gabhail air an adhairt goirid an deigh sin, agus thachair marcaich riutha a tighinn air muin eich, agus air dha an ruigsinn stad e air son bruidhinn ris a bhoirionneach, ghabh an Clarsair air adhairt gu neo-amhurasach, ach air dha stad an uine ghoirid agus sealtuinn as a dheigh ’s ann a chunnaic e am marcaiche na dheann ruith air muin an eich. Ars easan ’s e sealtuinn gu dubhach deurach as an deigh, ga ’m faicinn a dol as fhiannis. “Nach mise a bha gorach a dhol a mhilleadh mo Chlarsaich air do shon.”


[TD 56]

[Leabhar IV. Treas Mìos a’ Gheamhraidh 1909 Earrann 4]

<eng>TECHNICAL TERMS CONNECTED WITH WOMEN’S WORK.

DYEING.

<gai>Dath<eng>, dye, a dye, colour; to dye, colour.

<gai>Dathadair<eng>, a dyer; <gai>dathadaireachd<eng>, trade or operation of dyeing.

<gai>Dathail<eng>, coloured; also decent, comely, etc.

<gai>Dathach<eng>, coloured, of various colours.

<gai>Ioma-dhathach<eng>, parti-coloured.

<gai>Dath-chlodhach<eng>, idem.

<gai>Dò-dhathach<eng>, idem; <gai>dò<eng> for <gai>dà<eng>, two.

<gai>Fiamh<eng>, a hue, tinge; <gai>fiamh dhearg<eng>, a tinge of red, a red tinge.

<gai>Lì, lìth<eng>, a colour, tinge, hue.

<gai>Lìdh<eng>, to tinge, colour.

<gai>Amar<eng>, a vat, dyer’s vat. <gai>Coire<eng>, ditto.

<gai>Poit-ghuirmein<eng>, a dye pot.

<gai>“Suidhich<eng>, prepare dye by boiling, etc.

<gai>Sorn<eng>, an extemporised fireplace for dyeing.

<gai>Tum<eng>, to dip wool in dye.”—N.R.

<gai>Mùgaid<eng>, a dye bath, dyeing fluid.

<gai>Failceadh<eng>, bath, bathing, K.G.

<gai>Sruthail an clò<eng>, rinse the cloth.

<gai>Iar-dath<eng>, what remains in the dyeing vessel when the dyed material has been removed.

<gai>Dubhadh<eng>, any material that dyes black.

<gai>Fàrdadh<eng>, alder bark used for dyeing black; <gai>“fàrdath<eng>, lye or any colour in liquid: <gai>fardath gorm<eng>, liquid blue.” M.A.

<gai>Màdar<eng>, madder, madder colour.

<gai>Clach-ghorm<eng>, blue-stone. <gai>Clach-ghuail<eng>, shale.

<gai>Spiorad buidhe<eng>, spirits of salt, yellow spirit.

<gai>Luath-rainich<eng>, ashes of burnt bracken used for fixing dyes.

LINEN, ETC.

<gai>Lìon<eng>, flax, lint.

<gai>Seicil<eng>, to heckle or dress flax.

<gai>Seiceal<eng>, a heckle, hackle or hatchel for dressing flax.

<gai>Seiclear<eng>, a heckler or flax dresser.

<gai>Seiclearachd<eng>, occupation or operation of dressing flax.

<gai>Clobhadh<eng>, heckling, dressing flax.

<gai>“Bhiodh ar nigheanan a’ snìomh,
Clobhadh lìn ’s bleith na bràth.”
<eng>Mary MacPherson, p. 267.

The word is remembered also in Arran. The forms <gai>clomh<eng>, H.S.D., <gai>clòmh<eng>, M‘L. & D., to dress flax, and <gai>clòimh<eng>, an instrument to dress flax, H.S.D., and M‘L. & D., marked as obsolete by those authorities, have been lifted from the Irish dictionaries.

<gai>Sguids<eng>, to scutch, dress flax.

<gai>Sguidsear<eng>, a scutcher, dresser of flax.

<gai>Cnabaire<eng>, an instrument for dressing flax; regarded as <gai>cainb-fhear<eng> in H.S.D., and referred to Irish cnáib, hemp, by MacBain, but more likely from <gai>cnap<eng>, beat, strike; cf. “<gai>cnab<eng>, pull, haul, batter,” H.S.D.

<gai>Capull-lìn<eng>, a lint beetle, mallet for dressing flax.

<gai>Gibeag<eng>, a bundle or bunch, particularly of flax; <gai>“giobag<eng>, a handful of lint,” M‘A.

<gai>Gibeagaich<eng>, tie in small bundles or handfuls, as unmilled flax.

<gai>Dornan<eng>, a handful of lint, M‘A.

<gai>Clòimhe lìn<eng>, rolls of flax ready for spinning, Skye.

<gai>Ascart<eng>, tow, coarse lint. Written also <gai>asgart, asgairt, ascard. eascard<eng>, etc.

<gai>Bunach<eng>, coarse tow, the refuse of flax.

<gai>Barrach<eng>, second tow; first tow <gai>bunach<eng>; third <gai>sgath<eng>, M‘A.

<gai>Sgath<eng>, short part of lint, called by the Scotch brairds, M‘A.

<gai>Pab<eng>, refuse of flax. <gai>Cìob<eng>, ditto, coarse tow.

<gai>Buaic, buaichd, buac<eng>, bleaching lye, dung used in bleaching.

<gai>Buac<eng>, unbleached linen, linen in an early stage of bleaching.

<gai>Anart<eng>, linen.

<gai>Lìon-anart<eng>, ditto; bed-sheet.

<gai>Lìon-aodach<eng>, ditto, ditto, shroud.

<gai>Linnseach<eng>, linen, shroud, canvas.

<gai>Anart grinn<eng>, fine linen.

<gai>Pearluinn<eng>, fine linen, muslin, <gai>“cambric”<eng> K.G.

<gai>Canach, aodach canaich<eng>, cotton cloth.

<gai>Cotan, cadan<eng>, ditto.

<gai>Cainb<eng>, hemp, canvas.

<gai>Cainb-aodach, canabhas<eng>, canvas.

<gai>Gioball, giobull<eng>, ditto.

<gai>Còrcach<eng>, hemp; <gai>corcrach<eng>, Inverness.

<gai>Sgeinnidh<eng>, flax or hemp thread; “pack-thread” K.G.

KNITTING.

<gai>Deilbh<eng>, cast on stiches in beginning knitting.

<gai>Figh<eng>, knit (stocking, etc.)

<gai>Cneatas<eng>, knitting, H.S.D.

<gai>Dealg<eng>, knitting needle, stocking wire.

<gai>Bior-fighidh<eng>, ditto. <gai>Dealg caol<eng>, fine ditto.

<gai>Bioran<eng>, knitting needle of wood.

<gai>“Bior-stocain<eng>, knitting needle.

<gai>Lub<eng>, a stitch in knitting.

<gai>Cuairt<eng>, a round of stitches.

<gai>Clais<eng>, a furrow in knitting, ‘purl’.

<gai>Lom<eng>, plain in knitting.

<gai>Badach<eng>, adj. fancy.

<gai>Cairteach<eng>, knit with a diamond pattern.” N.R.

<gai>Osan<eng>, a stocking, hose. <gai>Stocaidh, stocain<eng>, idem.

<gai>Mogan<eng>, old stocking, footless stocking; “boot hose” M‘L. & D.

<gai>Dornan<eng>, a wrist band, knitted cuff, N.R.

<gai>Cliath<eng>, run or darn a stocking.

<gai>Càirich<eng>, mend, darn.

<gai>Snàthad mhor<eng>, a darning needle, N.R.

