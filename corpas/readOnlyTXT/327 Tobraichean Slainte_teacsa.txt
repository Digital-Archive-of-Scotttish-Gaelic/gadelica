[C 1]

Tobraichean Slàinte
anns na h-Eileanan an Iar

FIONNLAGH MACLEOID

STORLANN ACAIR


[C 2]

Tha tobraichean slàinte air a bhith riamh nam pàirt de dhualchas Alba. Bha na Gàidheil a’ creidsinn gu robh neart is cuideachadh an cois cuid de thobraichean agus bhiodh iad gan tadhal airson faochadh fhaighinn bho thinneasan. Bha na tobraichean agus na fuarain mar phàirt dhen fheallsanachd agus dhen bheul-aithris aca.

Tha an leabhar seo a’ toirt fiosrachadh mionaideach air càite bheil na tobraichean sin rin lorg air feadh nan Eileanan an Iar agus air an dualchas a bha ceangailte riutha.

Bidh an leabhar air leth feumail do dhaoine a tha ag iarraidh am fiosrachadh seo a chumail beò agus a leantainn an-àirde le bhith a’ dèanamh an coiseachd fhèin a thadhal air na h-àiteachan bòidheach seo.

Gabhaidh an leabhar a chleachdadh an co-bhonn ri Na Teampaill anns na h-Eileanan an Iar agus <eng> The Chapels in the Western Isles <gai> leis an aon ùghdar.


[C 3]

Tobraichean Slàinte anns na h-Eileanan an Iar Fionnlagh MacLeòid


[TD 1]

Tobraichean
Slàinte
anns na h-Eileanan an Iar

Fionnlagh MacLeòid

na dealbhan camara
Dòmhnall Iain Caimbeul

STORLANN ACAIR


[TD 2]

Tha Stòrlann Nàiseanta na Gàidhlig a’ toirt cothrom co-obrachaidh dha Acair airson leabhraichean mar seo a ghabhas cleachdadh anns na sgoiltean a thoirt gu buil.

A chiad fhoillseachadh an Alba sa bhliadhna 2000 le Acair Earranta, 7 Sràid Sheumais, Steòrnabhagh, Eilean Leòdhais.

Fòn: 01851 703020
Facs: 01851 703294

Post-dealain: acair©virginbiz.com
www.acairbooks.com

Na còraichean uile glèidhte. Chan fhaodar pàirt sam bith dhen leabhar seo ath-riochdachadh an cruth sam bith no an dòigh sam bith, gun chead ro-làimh bho Acair.

©An teacsa Fionnlagh MacLeòid
© Nan dealbhan Dòmhnall Iain Caimbeul

Deilbhte dèanta agus deasaichte le Acair Earranta
An còmhdach Mairead Anna NicLeòid

Clò-bhuailte le <eng>ColourBooks<gai> Bail’ Ath Cliath

LAGE/ISBN 0 86152 261 3


[TD 3]

Clàr-innse

Ro-ràdh 4
An Tobar 20
Mapa 22
Tobraichean 23
Leòdhas 23
Na Hearadh 44
Uibhist a Tuath 49
Beinn na Fadhla 57
Uibhist a Deas 60
Barraigh 66
Hiort 77
Leabhraichean 84
Notaichean 86


[TD 4]

Ro-ràdh

Tha mothachadh air a bhith aig daoine do dh’uisge - no bùrn - bho chionn fhad’ an t-saoghail. Cha bhiodh beatha idir ann mur a bitheadh uisge; tha e na stuth a tha aig cridhe gach nì a tha beò.

Mar sin, chan eil e na iongnadh gu bheil daoine air a bhith a’ faicinn uisge mar nì cumhachdach, agus mar nì ris am feumadh ceangal làidir a bhith aca. Anns an dòigh seo, bha suim aig daoine ga thoirt do gach ionad anns an robh uisge - mar loch is abhainn is tobar/fuaran. ’S e àiteachan brèagha a th’ annta sin, mar as tric, ach tha mothachadh air a bhith aig daoine gur e àiteachean sònraichte a th’ annta cuideachd, agus ann an seagh bha daoine gam faicinn mar àiteachan a bha beò - beò le an spiorad fhèin nan cois, mar a bha an cois iomadh nì eile anns an t-saoghal aca.

Thàinig daoine, mar sin, gu bhith a’ creidsinn gu robh neart is cuideachadh an cois thobraichean, agus gum faigheadh iad slàinte no fiosrachadh no treòireachadh bhuapa. Ach mus faigheadh iad sin bha aig daoine ri dèiligeadh ri na tobraichean ann an dòighean sònraichte, agus bha aca ri cleachdaidhean a


[TD 5]

leantainn gu faiceallach. Mura dèanadh iad sin, cha robh spiorad beò na tobrach comasach air càil a dhèanamh dhaibh.

Sgrìobh Banks (1937): <eng>“Wells, springs, streams and pools have been accredited with healing powers, wherever man has had ailments to cure, and Scotland with its numerous mountains and glens was famed more than many other lands for healing waters. Long before the Christian era, springs endowed with magical virtue were regarded as bringers of health from the heart of the earth.”<gai> (125).

Tha e air leth duilich dhuinne an-duigh sinn fhìn a chur a-steach do na suidheachaidhean sin, agus tuigse a dhèanamh air mar a bha daoine a’ coimhead air an t-saoghal agus mar a bha e ag obair. Chan eil daoine an-diugh a’ faicinn cumhachd beòthail anns na nithean a tha mun cuairt orra mar a bha daoine roimhe seo. Ri linn sin, chan eil tobraichean no àiteachan sònraichte mar sin a’ ciallachadh dad dhaibh, ’s tha iad a’ dol an dìmeas ’s an dìochuimhne.

Ach bha uair ’s cha b’ ann mar sin a bha. Bha na ceudan air cheudan de thobraichean air feadh na dùthcha - thathar a’ cuimseachadh gu robh cò-dhiù sia ceud tobar slàinte an Alba air fad - agus daoine mothachail orra ’s a’ toirt àite dhaibh. Bha gu leòr


[TD 6]

dhiubh air an ainmeachadh air naoimh eadar-dhealaichte mar Chalum Cille, an Naomh Anndra, an Naomh Rònan is mòran eile. An cois na Crìosdachd cuideachd bha mòran theampaill bheaga air feadh an àite agus uaireannan bha tobraichean an cois nan teampall sin. Tha seo a’ sealltainn mar a bha daoine a’ faicinn nan tobraichean mar ionadan spioradail a bha a’ dol làmh ri làimh le na teampaill. Bha na tobraichean nam pàirt faicsinneach dhen dòigh anns an robh daoine a’ dèanamh ciall dhen t-saoghal anns an robh iad beò, agus an neart spioradail a bha ga riaghladh.

Mar phàirt dhen chreideimh sin a bh’ aca, bha mòran de bheul-aithris a’ cuartachadh beatha làitheil nan daoine. ’S e beul-aithris a bha a’ giùlan an fheallsanachd aca. Agus, mar a bhiodh dùil, bha àite aig uisge is tobraichean am broinn na beul-aithris sin, agus mòran sgeulachdan air an ceangal ri cuid dhe na tobraichean.

Sgrìobh diofar dhaoine cunntas air an iomadh cleachdadh a bha ceangailte ri tobraichean agus an creideas a bha aig daoine annta. Sgrìobh Arthur Mitchell (1880): <eng>“The adoration of wells may be encountered in Scotland from John O’ Groats to the Mull of Galloway. I have seen a dozen wells in


[TD 7]

Scotland that have not ceased to be worshipped. Nowadays, the visitors are are comparatively few, and those who go are generally in earnest. The object is usually the restoration to health of some poor little child. Indeed the cure of sick children is a special virtue of many of these wells.”<gai> Agus sgrìobh J F Campbell ann am Popular Tales of the West Highlands (1892): <eng>“Holy healing wells are common all over the Highlands; and people still leave offerings of pins and nails and bits of rag, though few would confess it. There is a well in Islay where I myself have, after drinking, deposited copper caps amongst a hoard of pins and buttons and similar gear placed in chinks in the rocks and trees at the edge of the ‘Witches’ Well’.”<gai> (2, 145).

Bha tobraichean rim faighinn bho cheann gu ceann dhe na h-Eileanan an Iar, ’s iad tric le ainmeannan sònraichte orra, agus fiosrachadh is cleachdaidhean nan cois. Ged a tha an t-eòlas sin air crìonadh tro na bliadhnaichean, tha fhathast lorg air cuid mhath dheth, agus ’s e sin a tha an leabhran seo a’ feuchainn ri thoirt còmhla. Chan eil an aon suim dhe na tobraichean ’s a bha; tha sealladh dhaoine air nithean mar sin gu mòr air atharrachadh. Chan ann anns an aon dòigh a tha daoine an-diugh a’ faicinn an


[TD 8]

t-saoghail, ’s ri linn sin chan eil an aon eòlas anns na bailtean mu àiteachan no mu thobraichean. Ach tha tobraichean fhathast anns na h-Eileanan air Iar le sgeulachdan mun deidhinn a tha nan eiseimpleir air creideamh a bha cumanta mu thobraichean air feadh na dùthcha.

Mar eiseimpleir, bha ri ràdh gun gabhadh spiorad na tobrach oilbheum nan deigheadh tàire a dhèanamh air. Dh’fhaodadh an tobar gluasad no dh’fhaodadh i dùnadh. A rèir beul-aithris, ghluaiseadh Tobar Thòmais anns na Geàrrannan nan dèanadh bò buachair ro fhaisg dhith, agus theich spiorad Tobar Thiobartain ri linn duine a thighinn thuice gus leigheas fhaighinn do dh’each a bha le sùil cham. Tha cunntas air leth aig Màrtainn air tobar à Colosaigh a theich a dh’Ile: <eng>“A mile on the southwest side of the cave Uah Vearnag is the celebrated well called Toubir-in-Knahar, which, in the ancient language, is as much as to say the well has sailed from one place to another; for it is a received tradition of the vulgar inhabitants of this isle, and the opposite isle of Colonsay, that this well was first in Colonsay, until an imputent woman happened to wash her hands in it, and that immediately after, the well being thus abused, came in an instant to Islay, where it is like


[TD 9]

to continue, and is ever since esteemed a catholicon for diseases by the natives and adjacent islanders, and the great resort to it is commonly every quarter-day. It is common with sick people to make a vow to come to the well, and after drinking it they make a tour sunways round it, and then leave an offering of some small token, such as a pin, needle, farthing, or the like, on the stone cover which is above the well. But if the patient is now like to recover they send of the water to be drunk by the sick person. There is a little chapel beside the well, to which such as had found the benefit of the water, came back and returned thanks to God for their recovery.”<gai> (274).

Anns an aon dòigh, chan fhaodadh cù òl a tè dhe na tobraichean an Uamh Uladal, no thiormaicheadh i. Bha ri ràdh gu robh comas fàidheadaireachd aig cuid de thobraichean: an tè as ainmeile anns an dòigh sin anns na h-Eileanan an Iar ’s e Tobar Anndrais ann a Siadar, a shealladh an robh euslainteach a’ dol a thighinn troimhe no nach robh. Cuideachd, bha tobraichean ann aig am biodh daoine a’ seulachadh gaol no ag iarraidh gun deigheadh cùisean leotha: bha Tobar Chaluim Chille an Tangasdal air a cleachdadh anns an dòigh seo.

Bha cunntasan annasach eile air an toirt air cuid


[TD 10]

dhe na tobraichean: tè nach nigheadh anart, is tè nach gabhadh an t-uisge aice a ghoil. Bha cuid dhiubh air an ainmeachadh mar ‘tobar nam buadh’ agus tha dhà dhiubh sin anns na h-Eileanan an Iar - aon an Caisteal Chiosmul agus tè a tha air leth ainmeil, ann a Hiort. Bha na Gaidheil ag ainmeachadh uisge a bha blasta leis an fhacal ‘fìon’, agus tha aon ‘tobar creag an fhìon’ anns na h-Eileanan an iar, an Uibhist a Deas.

Bha àite mòr aig feadhainn dhe na tobraichean co-cheangailte ri tinneas inntinn no daoine a bhith às an rian. Air tìr-mòr na h-Albainn, tha iomradh gu h-àraidh air dà thobair gum biodhte a’ toirt dhaoine bochd mar sin. B’ iad sin Tobar Mhaolruibhe air Eilean Mhaolruibhe agus uisge aig St Fillans. Tha cunntas tràth againn bho Pennant (1774) air Tobar Mhaolruibhe: <eng>“The curiosity of the place is the well of the saint; of power unspeakable in cases of lunacy.”<gai> (330). Gach neach le tinneas inntinn a thigeadh chun na tobrach seo, bha e ag òl às an tobar is bha buinn airgid gan steigeadh ann an craoibh ri taobh na tobrach, agus bha ris an duine a shlaodadh mu chuairt an eilein ceangailte às dèidh eathar. Sgrìobh Arthur Mitchell (1880), is e air tadhal aice: <eng>“One of the things which the Presbytery of Dingwall (in mid-17th Century) deplored and sought to suppress was the


[TD 11]

adoration of wells. Now, in certain aspects, this adoration of wells continues largely to our day. Even the very well on Innis Maree, which the Dingwall Presbytery had prominently in view at their meeting on the 5th of September 1656, still receives adoration. When I visited it some fifteen years ago, I found numerous offerings fastened to the tree which stands beside it.”<gai> (149).

Tha an tobar an-diugh tioram ach tha daoine fhathast a’ steigeadh bhonn ann an stoc nan craobh mun cuairt oirre. Le St Fillans, is ann gu h-àraidh aon uair sa bhliadhna a bhiodh daoine le tinneas inntinn air an toirt thuice, a shireadh leighis.

Tha uisge Tobar Chùisdein anns an Rubha a’ tuiteam dhan chladach agus tha beul-aithris (agus Màrtainn Màrtainn) ag innse gu robh daoine a’ faighinn faochadh bho an tinneas inntinn nan seasadh iad greis fo shruth na tobrach. Bhiodh daoine a’ tighinn astar fada a lorg cobhair. Ach an cunntas as fheàrr a th’ againn mar seo, ’s ann air Tobar an Teampaill/Tobar Rònain agus Teampall Mholuaidh ann an Eòropaidh. Tha beul-aithris am measg muinntir Nis air a bhith làidir ann a bhith dèanamh inneas air na chleachd a bhith a’ dol, mun teampall ’s mun tobar seo. Thrus Màrtainn Màrtainn a sheanchas fhèin air


[TD 12]

na bha seo. Bha an t-euslainteach air a thoirt chun an àite seo ’s bha aige ri òl ’s ri bhith air a bhaisteadh le bùrn na tobrach, ’s bha aige ri dhol deiseil mun Teampall ’s an oidhche chur seachad ceangailte ri taobh na h-altair, agus dheigheadh na b’ fheàrr dha nan deigheadh aige air cadal. Tha mòran sheanchasan eile co-cheangailte ris an àite seo: ann an seann shaoghal Nis bha an t-ionad seo na phrìomh shoillse a thaobh diamhaireachd an t-saoghail sin anns an robh daoine beò.

Bha daoine cuideachd a’ coimhead ri bùrn thobraichean gus leigheas a dhèanamh air daoine leis an tinneas thuiteamach. Ach bha mìr annasach eile an cois an leighis seo: b’ e seo claban ceann duine. Bhiodhte a’ dol dhan chladh anns an dorch, agus a’ cladhach an-àirde claban cinn, ’s ga thoirt dhachaigh. Bha uisge ga thoirt à tobar slàinte agus bha an t-euslainteach ag òl balgam dheth às a’ chlaban. Bha ris a’ chlaban a thilleadh an oidhche sin fhèin. Bha e anns an eadar-ràdh gur e claban chuideigin a bha air cur às dha fhèin a bu ro-èifeachdaich. Bha sgeulachd air a’ chruth seo air a h-innse am bailtean mar Borgh Leòdhais. Sgrìobh Anne Ross (1976): <eng>“The skull of a suicide, often filled with water from a holy well, was a known and much-believed-in cure for epilepsy, but


[TD 13]

it was held in reserve as a final measure, when all other, less dramatic remedies had failed. In Lewis, the skull of an ancestor would be dug up from a special place in the graveyard, after sunset and before sunrise, and water placed in it from a sacred well; this was then taken to the patient and he or she had to drink it, the whole ritual, from beginning to end, being performed in silence.”<gai> (80-81).

Thug an t-Urr. Uilleam MacMhathain an cunntas seo do Anne Ross (1962) co-cheangailte ri clabain is tobraichean: <eng>“A similar tradition was still current in comparatively recent years in the island of Lewis. An elder of the United Free Church in Ness had an epileptic daughter. He eventually decided to try to cure her of epilepsy in a traditional manner. Between sunset and sunrise and without speaking to a living thing, he walked five miles to the family burial-ground at Teampall Chrò Naoimh at North (sic) Galson. There he dug up the grave and removed the skull from it. He came back home with the skull, awakened the epileptic girl and made her drink from the skull. He then walked back to Teampall Chrò Naoimh to re-bury the skull. My informant did not know the name of the well from which the water was taken, but it is likely to have been a healing well and its name


[TD 14]

should still be ascertainable.”<gai> (36-37). Chan eil sinn fhathast uile-chinnteach gu dè an tobar a bh’ ann.

Bha na Gaidheil a’ creidsinn gu robh cumhachd air leth an cois ceann mhic an duine. Ann an seagh, bha iad ag adhradh don cheann, ’s bha e tric a’ nochdadh anns an ealan aca. Chan eil e na annas, mar sin, gu robh iad dhen bheachd gu neartaicheadh ceann an cumhachd a bha aig tobraichean; ’s mar sin bhiodhte a’ cur cinn dhaoine ann an tobraichean. Bha an cleachdadh seo a’ dol fada fada air ais ann an eachdraidh nan Ceilteach mar chinneadh. Tha Anne Ross (1976) ga chur: <eng>“It was a powerful and ancient Celtic belief, of which there are many examples, that by placing a human head in a venerated well, the powers of the water - whatever they were, healing in general, effecting specific cures, imparting fertility, and so on - were markedly increased by the magic powers with which the human head was accredited in the Celtic world down the centuries.”<gai> (81).

’S ann à Barraigh a tha an aon eiseimpleir a th’ againn anns na h-Eileanan an Iar de ‘thobar nan ceann’, agus is tric a rinn Nan NicFhionghain à Bhatarsaigh luaidh oirre. Tha e na mhìorbhail gu bheil an seann chreideamh Ceilteach seo fhathast ri lorg anns na h-Eileanan an Iar sìos chun an latha


[TD 15]

an-diugh.Tha eiseimpleirean de ‘thobar nan ceann’ air feadh na dùthcha.

’S ann à Barraigh cuideachd a thàinig an sgeul mhìorbhaileach mu choilleagan a bhith a’ tighinn à uisge tobrach, agus tha mòran air a sgrìobhadh air a’ chuspair seo. Chan eil lorg air a seo a’ nochdadh ach mu thobraichean Bharraigh a-mhàin, ach gur ann am Muile a bha cunntas Boece stèidhichte: tha coltas air an sgeul seo gun thog aon sgrìobhaiche bho sgrìobhaiche eile i.

Tha co-dhiù dà eiseimpleir anns na h-Eileanan an iar de dh’uisge nan speur ann an leac chloiche no ‘tobar nan cupan’ – ’s iad sin Tobar nan Cupan an Aird a’ Mhorain agus Tobar na Reulaig. Bha slagan no cupan anns na leacan, agus an t-uisge a ghlacadh iad air a chleachdadh an iomadh àite gus leigheas shùilean agus mar leigheas don ghriùlaich agus do leamhnagain. Ged a bha e cumanta gu leòr an àiteachan an Alba uisge nan speur a ghlacadh ’s a chleachdadh anns an dòigh seo, cha lorgar mòran fiosrachaidh air an seo anns na h-Eileanan an Iar an-diugh.

Ach a’ mhòr-chuid dhe na tobraichean, ’s ann ri euslainte no dèideadh a bha an cumhachd aca air a cheangal. Chan eil crìoch air na bha de thobraichean dèididh bho cheann gu ceann dhe na h-Eileanan an Iar


[TD 16]

aig aon àm, agus tha cuid mhath air lorg fhathast. Chan eil fhios an e fuachd an uisge a bha a’ dèanamh beagan bòdhradh air cràdh an dèididh, no an robh socrachadh air choreigin an cois an turais chun na tobrach. Gus bith dè; bha creideas aig daoine gu robh uisge nan tobraichean seo èifeachdach fa chomhair cràidh am beòil. Bha cleachdaidhean cinnteach air tighinn sìos thuca mun dòigh anns am bu chòir dhaibh a dhol gu gach tobair; glè thric ’s ann tràth anns a’ mhadainn a bhiodh sin, mus biodh iad air grèim ithe, agus chan fheumadh iad aon fhacal a ràdh ri duine eile, air an t-slighe chun na tobrach no air an rathad air ais. Bha an cleachdaidhean fhèin an cois cuid dhe na tobraichean sin a thaobh cia mheud balgam a bheirte aiste: mar eiseimpleir, Tobar an Dèididh anns a’ Chnoc Ard an Nis, far an robh thu ag òl seachd balgaman, ’s a’ cur a’ chiad sia a-mach air lic agus a’ slugadh an t-seachdaimh làn-do-bheòil.

Cuideachd, bhathar ri tadhal aig gu leòr dhe na tobraichean airson leigheas dha iomadh seòrsa goirteas is tinneas, bho stamag ghoirt gu trioblaid sùilean no tinneas an t-siucair. Agus cha bu bheag na bha de chreideas aig seann daoine a bha a’ fàs fann ’s a’ call an treòir, ’s iad a’ miannachadh air leabaidh


[TD 17]

ospadail, agus tric air leabaidh am bàis, gum faigheadh iad balgam fuar de dh’uisge tobar slàinte air choreigin a b’ aithne dhaibh nan òige. ’S dotairean aig amannan a’ comhairleachadh dhaibh a leithid sin a ghabhail. A-rithist, chan eil fhios an e buaidh a bha an cois an smuain, air neo gu robh mèinnearaichean mar iarann no pronnastan anns an uisge a bha a’ neartachadh nan creutairean lag seo. Chan eil mòran rudan as fheàrr le gu leòr a dhol le an sealghan na ‘deoch dhen bhùrn fhuar’. Bùrn a bha ‘fuar air latha teth samhraidh agus blàth air latha fuar geamhraidh’, ’s e a’ tighinn à cridhe na talmhainn.

Mar bu tric, bha daoine air ionnsachadh gum bu chòir dhaibh rudeigin fhàgail aig an tobar ma bha iad idir a’ dol na h-innimh. ’S e an gnìomh a h-uile càil: cha robh luach na dh’fhàgadh iad a’ tighinn a-steach dhan ghnothaich.

Tha cò-dhiu dà mhìneachadh air carson a bhathas a’ fàgail rudan an cois nan tobraichean. Dh’fhaodadh gur e tiodhlac a bh’ ann do spiorad na tobrach; a’ toirt taing airson an leighis a thug an spiorad seachad tron uisge. Gu robh agad ri samhla pàighidh a dhèanamh mus buineadh cumhachd na tobrach riut. Ach tha cuid a’ creidsinn gur ann a bha an


[TD 18]

t-euslainteach a’ fàgail mìr dheth fhèin às a dhèidh, mar shamhla air a’ phian no an euslainte a bha e a’ fàgail air a chùl. Tha e coltach gum biodh an dà adhbhar toinnte na chèile, co-dhiù aig amannan.

Aon nì a bha fìor, ’s e gum faodadh duine rud sam bith fhàgail ri cliathaich na tobrach mar thabhartas. Saoilidh sinne nach eil rian no ciall aig na rudan beaga bochd a bha daoine a’ fàgail; aig amannan, clachan beaga no geugan fraoich a thogadh iad air an t-slighe chun na tobrach. An-diugh ’s iad pìosan aodaich is tric a chì sinn, crochte air preas faisg air cuid de thobraichean. Sin, no buinn-airgid, mar a chì thu aig tobraichean far a bheil daoine ag innse gu dè bu mhiann leotha. Tha tobar an teis-meadhan na h-oilthigh as eòlaich air a bheil mi fhìn: aig àm nan deuchainnean tha mòran bhuinn air a grunnd!

Le na tobraichean, tha sinn a’ faicinn iarmad de chleachdaidhean a bha uair cumanta air feadh na tìre. Bha an t-uisge air fhaicinn mar nì a bha beò agus cumhachdach, agus bha iarraidh aig daoine thuige, ged a bha cuideachd eagal aca roimhe. An t-eòlas a bha aca, ’s e eòlas air mar a gheibheadh iad slàinte is fallaineachd tron chumhachd a bha an cois uisge is tobraichean. Ged a tha fiosrachadh dhaoine air


[TD 19]

atharrachadh na ghnè bho na làithean sin, tha fhathast mìrean air sgeula dhen t-seann eòlas, agus tha cuid dhe na tobraichean fhathast air lorg, ’s iad a’ togail fianais air àm agus dòigh-smaoinich nach eil an-diugh glè fhurasta faighinn a-steach air.


[TD 20]

An Tobar

Ruaraidh MacThòmais

Tha tobar beag am meadhon a’ bhaile
’s am feur ga fhalach,
am feur gorm sùghor go dhlùth thughadh,
fhuair mi brath air bho sheann chaillich,
ach thuirt i, “Tha ’m frith-rathad fo raineach
far am minig a choisich mi le ’m chogan,
’s tha ’n cogan fhèin air dèabhadh.”
Nuair sheall mi ’na h-aodann preasach
chunnaic mi ’n raineach a’ fàs mu thobar a sùilean
’s ga fhalach bho shireadh ’s bho rùintean,
’s ga dhùnadh ’s ga dhùnadh.

“Cha teid duine an-diugh don tobar tha sin”
thuirt a’ chailleach, “mar a chaidh sinne
nuair a bha sinn òg,
ged tha ’m bùrn ann cho brèagh ’s cho geal.”
’S nuair sheall troimhn raineach ’na sùilean
chunnaic mi lainnir a’ bhùirn ud
a ni slàn gach ciùrradh
gu ruig ciùrradh cridhe.


[TD 21]

“Is feuch an tadhail thu dhomhsa,”
thuirt a’ chailleach, “ga b’ann le meòirean,
’s thoir thugam boinne den uisge chruaidh sin
a bheir rudhadh gu m’ ghruaidhean.”
Lorg mi an tobar air èiginn
’s ged nach b’ ise bu mhotha feum air
’s ann thuice a thug mi ’n eudail.

Dh’fhaodadh nach eil anns an tobar
ach nì a chunnaic mi bruadar,
oir nuair chaidh mi an diugh ga shireadh
cha d’fhuair mi ach raineach is luachair,
’s tha sùilean na caillich dhùinte
’s tha lì air tighinn air an luathghair.

An Dealbh Briste, 1951.


[TD 22]

[Mapa]


[TD 23]

Leòdhas

Fuaran Stoth NB 523659

Tha e seo an Nis, air taobh an iar an rathaid os cionn bàgh Stoth, faisg air Rubha Robhanais. ’S e fuaran le bùrn an iarainn a tha seo, ’s bha e na chleachdadh aig daoine a bhith a’ dol thuige airson leigheas stamaig no airson faireachdainn na b’ fheàrr annta fhèin an dèidh deoch òl às. Chan eil buileach fada bho sguir daoine a dhol thuige le muga agus sileagain.

Fuaran an Dèididh NB 535650

Tha e seo ann an Geodha a’ Chruidh anns a’ chladach anns a’ Chnoc Ard, mu choinneimh aghaidh a tuath Dhun Eisdein. ’S e tè de thobraichean an dèididh a bha seo, ’s daoine a’ dol thuice airson faochadh fhaighinn bhon dèideadh. Bhiodh iad a’ toirt seachd balgaman às an fhuaran agus a’ spùtadh sia dhiubh sin air lic a bha ri taobh na tobrach, agus ag òl an t-seachdamh balgam.


[TD 24]

Tha MacPhàil a’ toirt cunntas eadar-dhealaichte, <eng> “At Duneistein, near the Butt of Lewis, there is a well at the base of a high rock quite close to the sea, which goes by the name of <gai>‘Fuaran an dèididh’,<eng> Toothache Well, and which is supposed to cure the toothache. The cure consists in taking in succession three mouthfuls of the water in this well, which are to be kept in one’s mouth as long as convenient. Then each mouthful is to be spurted out on a large stone in a cave close at hand, on which the sun never shines. People afflicted with toothache still resort to <gai>Fuaran an Dèididh<eng> for cure. The writer, in the sixties (1860s), was persuaded to do so.”<gai> (445-446). (B’ ann à Siabost a bha MacPhàil: bha e ann an Nis na fhear-teagaisg Gàidhlig aig an àm ud).

Anns na bliadhnaichean bho dheireadh tha a’ mhuir air an tobair seo a dhùnadh agus air falbh leis an lic.


[TD 25]

Tobar Rònain/Tobar an Teampaill

NB 518649

Tha i seo ris an rathad an Eòropaidh agus bha an sluagh a’ faicinn ceangal eadar i agus dà theampall - Teampall Mholuaidh agus Teampall Rònain - a bha faisg air làimh.

Chleachd iad a bhith toirt daoine le tinneas inntinn gu Teampall Mholuaidh. Bha creideamh ann gum faigheadh daoine mar seo leigheas nan caidleadh iad oidhche ceangailte ri altair an teampaill. Bha aig an duine ri thighinn chun an Teampaill an tuiteam na h-oidhche agus a dhol mun cuairt air seachd uairean deiseil. Bha aige an uair sin ri uisge na tobrach seo òl, agus a bhith air a bhaisteadh le uisge a thigeadh aiste. Bha an t-uisge air a ghiùlan ann an soitheach beag, ’s bha an soitheach sin an cùram teaghlach a bhuineadh do ‘chlàrcaichean an teampaill’.

Tha am fiosrachadh air tighinn thugainn am beul-aithris agus ann an leabhraichean. Sgrìobh Arthur Mitchell (1862) a bha na fhear-dreuchd, air feadh Alba, os cionn dhaoine le tinneas inntinn: <eng>“Lunatics are brought from many parts of the north-west of Scotland to this ruin. One man who


[TD 26]

had been taken there, and whom I saw, had the good fortune to sleep, and was cured. He afterwards married, and had a family. Seven years ago he again became insane, and I found him labouring under dementia. I heard of several others in our own day, who had been sent to St Molonah - some from the mainland of Scotland - but no happy issue was reported. A Lewis gentleman, reading this paper in manuscript, writes on the margin: “I know two persons who were brought to the temple. The result was favourable, but one has had a return of the malady. It is said that a visit to the church has no efficacy for a return of the disease.” (268).<gai>

Bha MacPhàil na thidsear òg ann an Nis, ’s ghlac e dealbh sònraichte air a’ chleachdadh: <eng>“One of my earliest recollections in connection with the temple was one day, hearing people remarking that a young man, whose mind happened to be unhinged at the time, had been seen passing through the district in which I lived, in the custody of his friends, on his way to ‘Teampull-Eoropie’. I was slightly acquainted thirty-five years ago with the individual in question. He was then quite sane.”<gai>


[TD 27]

Fuaran nam Maoim NB 556568

Tha e seo air mòinteach Nis. Chur dithis bhràithrean à Lìonal mullach samant air.

Sgrìobh Murchadh MacIlleathain à Tàbost, Nis: “Rud beag a-mach air Gil Sgioba Gearraidh bha Airigh nam Maoim, agus bha fuaran an sin às am biodh daoine ag òl, is iad a’ smaoineachadh gu robh e math airson siud agus seo. Bha e làn iarainn.”

Fuaran a’ Ghròdhair NB 510637

Tha e seo ri taobh Abhainn Shuaineaboist, am broinn gàrradh an tac, faisg air tràighean is machraichean.

Bhiodhte a’ toirt bùrn às airson dèideadh.

Tobar Chliamain NB 490624

Bha i seo an Dail bho Thuath, faisg air far an robh Teampall Chliamain, deas air Arnaistean. Chan eil fiosrachadh aig duine an-diugh oirre, ís cha deach dad a chur sìos ann an sgrìobhadh.


[TD 28]

[Dealbh]


[TD 29]

Tobar Bhrìghde NB 411574

Tha i seo faisg air Cladh Bhrìghde ann am Mealabost Bhuirgh. Tha i air a dèanamh an-àirde le samant agus tha daoine fhathast a’ toirt uisge aiste. Tha an doras aice cumhang ach leathainn gu leòr airson peile caol a’ cheàird. Bha an t-uisge aice math airson faochadh bhon bhuidhich.

Tobar an Dèididh NB 4056

A rèir Phàdraig Mhic a’ Ghobhainn à Borgh bha an tobar seo a-staigh faisg air a’ chladach air an lot as fhaisg air Abhainn Bhuirgh air an taobh an iar dhith. Bhiodhte a’ dol thuice a’ chiad char anns a’ mhadainn agus chan fhaodadh duine d’ fhaicinn ri dol thuice. Thuirt e gur e tobar bheag a bh’ innte.


[TD 30]

Tobar Anndrais NB 384554

’S e seo te de thobraichean fhìor-ainmeil nan Eileanan an Iar.

’S e Màrtainn Màrtainn a thug cunntas mìorbhaileach oirre an toiseach:

<eng>“St Andrew’s well, in the village of Shader, is by the vulgar natives made a test to know if a sick person will die of the distemper he labours under. They send one with a wooden dish to bring some of the water to the patient, and if the dish, which is then laid softly upon the surface of the water, turn round sun-ways, they conclude that the patient will recover of that distemper; but if otherwise, that he will die:”<gai> (90).

Tha an tobar ainmeil seo an-diugh air a lìonadh le clachan agus post feansa.


[TD 31]

Fuaran an Dèididh NB 381554

Tha e seo shìos anns a’ chladach an iar-thuath air Teampall Pheadair. Tha a’ bhruthach air tuiteam air a-nis is chan eil lorg air.

Tobar Mhoire NB 382550

Canar cuideachd an Tobar Mhòr agus Tobar Eire ris an tè seo.

Tha i ris an rathad faisg air Mol Eire. Ged a tha mothachadh aig daoine fhathast gu bheil i ann, chan eil cuimhne air leigheas a bhith na cois.


[TD 32]

[Dealbh]


[TD 33]

Fuaran Bhìogair NB 347519

Tha e seo an sgor creige ann an cladach Bhìogair am Barabhas.Tha uisge blasta, fuar anns an fhuaran seo fad na h-ùine.

Bha e airson dèideadh agus cuideachd air a chleachdadh gus cobhair a thoirt do dhaoine le tinneas inntinn.

Fuaran Bhuinnisgro/Ghuinnisgro
NB 355483

’S ann anns a’ mhòintich a tha e seo, an iar air Abhainn Bharabhais, mu mhìle an iar-dheas air a’ bhaile. Tha e mòr: mu throigh a leud ’s mu dhà throigh a dh’fhaid, le cliathaichean buidhe/dhonn. The leac bhrèagha gheal na seasamh ri thaobh.

A rèir Phàdraig Mhicleòid à Barabhas, bhiodh daoine le tinneas an t-siùcair no le stamaig ghoirt a’ tighinn thuige: bhiodh daoine a’ cur a-mach na dh’òladh iad, ’s bha seo a’ toirt faochadh dhaibh. Bhiodhte cuideachd a’ dol thuige airson siataig.


[TD 34]

Fuaran an Talaimh Mholaich NB 305485

Tha am fuaran seo anns na lotaichean, aig Cnoc an Ois, an iar air baile Arnoil.

Bha ainm aig an fhuaran seo feum a dhèanamh do dhaoine le stamaig ghoirt. Bhiodh an Dr Ross a’ toirt an uisge aige do dhaoine le stamaig ghoirt.

A h-uile Sàbaid chleachd balaich a’ bhaile a bhith dol thuige le flasg nam pòcaid.

Fuaran Buaile Dhòmhnaill NB 289486

Bha e seo anns na lotaichean am Bradhagair, am measg nan claisean coirce is eòrna, mu dhà cheud slat deas air Teampall Eòin. Dh’fhaodadh gur e an tobar a bhiodh aig muinntir an Teampaill uair dhan robh an saoghal. Bha e ann an sloc am measg an fheòir, mu thrì troighean a leud. Bha sùil bheò uisge ag èirigh an-àirde na meadhan, ’s bha lì mar ola air uachdar an uisge.

Bhiodhte a’ toirt a’ bhùirn aige gu daoine bha tinn; uaireannan daoine bha anns an ospadal an Steòrnabhagh. A rèir Aonghais Phàdraig à Bradhagair, bha iad ga cleachdadh cuideachd airson dèideadh.

Mu 1980 chaidh a spealgadh às a chèile le JCB.


[TD 35]

Fuaran Gharson NB 264485

Tha e ann am bàgh chlach aig Garson ann an Siabost: tha am fuaran ann an sgor aig bonn stiogha agus air an làimh chlì mar a chromas tu. Tric le gairbhseach bidh e a’ lìonadh le clachan-muile.

Chleachd daoine a dhol thuige airson an slàinte.

Tha an <eng>Ordnance Survey Word Book<gai> ag ràdh: <eng>“Apparently a kind of spa.”<gai>

Tobar ’ic Thòmais/ Tobar Bhalabhair
NB 198446

Tha an dà ainm air an tobair seo. Tha i anns a’ mhòintich, gun chlachaireachd, an ear air baile nan Geàrrannan. Tha aol innte. Tha aithris air daoine a bhith dol thuice seo airson bùrn a bheireadh iad do dhaoine a bha tinn. Bhithist a’ toirt botail dhen bhùrn gu luchd an àite nuair a bha iad anns an ospadal. Tha cunntas air a’ bhùrn aice bhith air a thoirt do dhaoine a bh’ air leabaidh am bàis: gum biodh miann a’ tighinn orra.

Bha ri ràdh nan dèanadh bò buachair faisg air an tobair gum briseadh an tobar a-mach an àite eile.


[TD 36]

Tobar Chiarain NB 185426

Tha i seo shìos ann an Laimsiadar, an ear air luib anns a’ bhalla a tha a’ ruith tarsainn air amhaich an rubha.

Thug Màrtainn Màrtainn cunntas oirre cuideachd: <eng>“(A well) at Loch Carlvay, that never whitens linen, which hath often been tried by the inhabitants.”<gai> (90).

Bha Teampall Chiarain faisg air làimh, agus cuideachd Stiogha Chiarain a’ cromadh sìos faisg oirre.

Bha e air aithris gum biodh daoine a’ tighinn ’s a’ dol air an glùinean aig Càrn a’ Bheannaich, a tha faisg air làimh, agus gum biodh an sagart gam beannachadh le uisge à Tobar Chiarain. Bhiodh iad an uair sin a’ cur an ceann air cloich agus ri cadal an dèidh dhaibh a bhith air am beannachadh mar seo, agus gur e clach shònraichte a bh’ innte.

Sgrìobh MacPhàil anns an Oban Times (1898): <eng>“Anyone with a lingering disease was taken to Ciaran’s shrine. Walked <gai> deiseil <eng> (sunwise) round the temple. Whatever the ailment, if he could be induced to sleep in the temple he was sure to begin forthwith to improve.”<gai> Tha seo glè choltach ri cunntas Mhàrtainn Mhàrtainn air Teampall Mholuaidh an Eòropaidh.


[TD 37]

Tobar Chiarain NB 194428

Gu h-annasach ’s e seo an dàrna tobar an Càrlabhagh air a h-ainmeachadh às dèidh Chiarain. Tha i seo anns na lotaichean, agus ged a tha ainm an naoimh oirre chan eil lorg an-diugh gu robh daoine a’ dol thuice airson leigheas.

Tobar Càrn an Dòbhrain NB 342207

Tha i seo ann an Aird a’ Chaolais an iar thuath air Cliacabhagh an ceann a tuath Chalanais. Tha i anns a’ mhonadh agus coltas oirre gur e tobar iarainn a th’ innte. Bhiodh daoine a’ dol thuice airson slàinte: mar as àbhaist bha iad a’ samhlachadh an uisge aice ri uisge Strathpeffer (An Tobar).


[TD 38]

Fuaran Tràigh Theinis NB 117353

Canar cuideachd Fuaran an Dèididh ris.

Tha e ann an sgor mu throigh a leud anns a’ chreig bhos cionn a’ chladaich, air aghaidh an iar Rubha a’ Chaolais, deas air an Stung, agus faisg air Tràigh Theinis air an Rif, ann an Uig. Uaireannan tha e air a lìonadh le feamainn-dubh, ach aon uair ’s gu bheil e air a chartadh tha an t-uisge geal glan. Tha aol mun cuairt air.

’S e an sgeul gu robh ri dhol thuige air chiallaidh, a’ chiad char anns a’ mhadainn. Dh’fheumadh cuideigin a bhith còmhla riut ach chan fhaodadh sibh bruidhinn ri chèile a’ dol thuige no a’ tighinn air ais. Bha thu a’ toirt trì balgaman às; bha thu a’ cur a’ chiad dhà sìos dhan mhuir agus ag òl an treas fear.

Tobar a’ Bheannachaidh NB 038378

Bha i seo faisg air Taigh a’ Bheannaich, an iar air baile na h-Airde, an Uig. Tha T.S. Muir a’ dèanamh luaidh oirre, ach chan eil beul-aithris a-nis a’ dèanamh inneas sam bith oirre.


[TD 39]

Fuaran an Dèididh NB 037334

Tha e seo an Crabhlastagh, aig Creag Reithamul, faisg air Poirt Bhasdair. Tha e ann an sgor creige bhos cionn na tràghad.

Bhiodhte a’ dol thuige airson leigheas dhan dèideadh.

Fuaran Bhaile na Cille NB 047338

Bha teampall anns a’ chladh air an robh Teampall Chrìosd; bha e aig Màrtainn mar <eng>‘St Christopher’s Chapel in Uge’.<gai> Agus tha T.S. Muir (1885) ag ràdh mun fhuaran: <eng>“At Uig, 8 miles north of Mealastadh, there is a well called Tobar Nec Cieres, but no remains of the ancient church which was dedicated to Saint Christopher.”<gai> (40-41).

Fuaran Gheòdabrigh NB 542462

Tha am fuaran seo anns a’ chladach, deas air a’ chidhe, ann an Tolastadh.

Chleachd daoine a bhith dol thuige airson leigheas airson sùilean gort. Bhiodh iad a’ suathadh an uisge rin sùilean.


[TD 40]

[Dealbh]

Tobar Chùisdein


[TD 41]

Tobar Chùisdein NB 514337

’S e Màrtainn Màrtainn a thug inbhe dhan tobair seo: <eng>“St Cowsten Church. The well there never boils meat of any kind though it be kept on the fire all day.”<gai> (90). Bha seo caran coltach ris a’ chunntas a thug e air Tobair Chiarain ann an Laimsiadar.

Thug an OS <eng>Original Name Book<gai> cunntas fada oirre, agus na <eng>sappers<gai> aice air 30 An Gearran, 1876: <eng>“St Cowstan’s Well. A spring of excellent water between Garrabost and the shore. The water gushes out beneath the bank with considerable force and falls into the sea. On the farm of Garrabost. In ancient times the well was held in great esteem. Tradition is that all manner of diseases used to be cured by placing the patient under the cliff where the water falls to the shore.”<gai>

Chan eil teagamh nach e àite coisrigte bha seo, leis an teampall agus an tobar làmh ri chèile, ’s àite aig daoine dha thoirt dhaibh.


[TD 42]

Tobar na Claich Glais NB 5225335

Tha i seo anns a’ mhòintich deas air Allt na Muilne ann an Garrabost. Tha clach os a cionn. Bhiodhte a’ dol thuice gus leigheas fhaighinn airson stamaig ghoirt.

An Tràiseachadh NB 4433

Tha i air taobh tuath Shandabhaig. Bhiodhte a’ cluinntinn ceòl pìoba innte, agus a rèir beul-aithris thug na sìthichean leotha nighean a bha dol dhan tobair.

Fuaran Shòbhal NB 348247

Tha e seo os cionn an rathaid, tuath air Loidse Shobhal. Fuaran brèagha tha seo le grunnd de chriadh ghorm. Tha an t-uisge air leth fuar, agus mar gum biodh pronnastan ann. Bhiodh daoine a bha a’ dol an rathad tric a’ tadhal aige. Gu fortanach, tha fear Fionnlagh MacIomhair ga glanadh is a’ gabhail a cùraim: ’s bochd nach eil barrachd dhe sheòrsa mun cuairt.


[TD 43]

Fuaran an Dèididh NB 415171

Tha e seo am baile Chalboist, ach chan eil cuimhne aig daoine ach air an ainm. Theireadh cuid ‘Fuaran a’ Chapaill’ ris. Tha e faisg air an Tobair Mhòir. Tha e air a lìonadh le clachan gus bith carson.

Fuaran an Dèididh NB 3915

Tha e seo aig Loch Fuaran an Dèididh, an Grabhair. A rèir Mhurchaidh MhicMhathain à Grabhair, bhiodh daoine a’ dol thuige nuair a bha iad air an lèireadh leis an dèideadh.


[TD 44]

Na Hearadh

Tobraichean Uamh Uladal NB 078132

’S ann aig Màrtainn Màrtainn a tha a’ chiad chunntas cunabhalach air an dà thobair seo, a tha am broinn uamh shuas gu h-àrd an cliathaich na beinne. Tha e ag ràdh: <eng>“The largest and best fortified (cave), by nature, is that in the hill Ulweal, in the middle of a high rock; the passage leading to it is so narrow, that only one can enter at a time. The cave is capacious enough for 50 men to lodge in: it hath two wells in it, one of which is excluded from dogs; for they say if a dog do but taste of the water, the well presently drieth up: and for this reason, all such as have occasion to lodge there, take care to tie their dogs, that they may not have access to the water. The other well is called the dogs-well, and is only drunk by them.”<gai> (112).

A rèir beul-aithris, bha uilebheist dom b’ ainm Ula a’ fuireach anns an uamh seo, gus na mharbhadh e le Dos Mòr Mac a’ Cheannaiche.


[TD 45]

Tobar na Slàinte NB 1809

Tha ri ràdh gu bheil i seo shuas air sean rathad a’ Chliseaim.

Chan eil cinnt an-diugh càite an robh i.

Tobar Mhàraig

Tha cunntas aig Màrtainn Màrtainn oirre: <eng>“There is one remarkable fountain lately discovered near Marvag-houses, on the eastern coast, and has a large stone by it, which is sufficient to direct a stranger to it. The natives find by experience that it is very effectual for restoring lost appetite; all that drink of it become very soon hungry, though they have ate plentifully but an hour before: the truth of this was confirmed to me by those that were perfectly well, and also by those that were infirm; for it had the same effect on both.”<gai> (111-112).

Tobar Amhainn Suidhe NB 0804

’S e tobar bheag tha seo, ’s i os cionn an rathaid aig ceann an iar baile Amhainn Suidhe. A rèir coltais bha an t-uisge math do dhaoine: bha iad ga faicinn mar <eng>‘mineral well’<gai> coltach ri uisge Strathpeffer.


[TD 46]

[Dealbh]

An Tobar Ruadh


[TD 47]

An Tobar Ruadh NF 020939

Tha i seo air taobh tuath an uillt, faisg air tursa cloich, am baile Bhuirgh.

Bha ri ràdh gun toireadh uisge na tobrach seo càil bìdh do dhuine sam bith a dh’òladh e, agus gu robh slàinte agus leigheas ann.

Tha Màrtainn Màrtainn ag ràdh mu thobair air an astar seo: <eng>“There is a well in the heath, a mile east from the village of Borve; the natives say that they find it efficacious against colic, stitches, and gravel.”<gai> (112).

Tobar Chè NG 031992

Tha i seo air Eilean Tharasaigh faisg air làimh ri Teampall Chè.

Tobar a’ Ghobha NG 134916

Tha i seo air cruit ann an Leacan Lì.

Bha i airson droch stamaig no ceann goirt a leigheas.Tha ri aithris gur ann ro èirigh grèine no às dèidh dol fodha na grèine a bhiodh an Gobha ri toirt uisge aiste airson leigheas; tha ri ràdh gur e am bàrd Gobha na Hearadh a bha seo.


[TD 48]

Tobar Chuidinis NG 8709

Tha i seo shìos anns na lotaichean, ann an Cuidinis. (Cruit Aireamh 6).

Bha iad a’ cleachdadh an uisge aiste airson slàinte: Dr MacNab às an Ob a’ toirt botail uisge aiste airson daoine a bha bochd.

Tobar na Slàinte NG 021866

Bha i seo anns an Ob, tarsainn air an drochaid, air taobh deas an rathaid. Bha i math gu slàinte a thoirt do dhaoine. Bhiodh làn mòr ga lìonadh ach bhiodh i glan an ceann trì là.

Tobar na h-Annaid NF 975846

Tha i seo air Cillegraigh, faisg air a’ chladh, os cionn Caolas Sgàire eadar an t-eilean agus Easaigh. Tha làrach Teampall na h-Annaid faisg air làimh. Tha ‘annaid’ a’ comharrachadh làrach seann eaglais.Tha an t-ainm ri fhaighinn cuideachd an Suaineabost ’s an Siadar a’ Chladaich agus anns na h- Eileanan Seunta.


[TD 49]

Uibhist a Tuath

Tobar Leathad Ularaigh

Tha i seo an Eilean Bheàrnaraigh agus faisg air Sgorr na Gruagaich. Bha daoine a’ creidsinn gum bu toigh le gruagach a bhith faisg air uisge. ’S e uisge na tobrach seo a b’ fheàrr a bha anns an eilean.


[TD 50]

[Dealbh]

Tobar Chaluim Chille


[TD 51]

Tobar Chaluim Chille NF 873765

Tha i seo shuas taobh Phort nan Long agus deas air a’ Chlachan.

Tha Beveridge (1911) ag ràdh: <eng>“Fully half a mile to the south is an old well, now disused but still bearing the title of Tobar Chaluim Chille.”<gai> (278).

Tha i an cunnart talmachadh, ach thathas ga glanadh an-dràsta ’s a-rithist.

Tobar Crò Naomh

Bha i seo ann an Sannda.Tha Carmichael (1900) ag ràdh: <eng>“This one cannot be located, the extensive and once populous district being now almost uninhabited.”<gai> (260).


[TD 52]

Tobar nan Sagart/ Tobar nan Cupan

NF 838787

Tha an tobar seo faisg air Cladh Ard a’ Mhorain, agus air a’ chrois a tha anns a’ chreig.

Tha Pochin Mould (1953) ag ràdh: <eng>“Nearby (to the cross) there is said to be a well called the Well of the Priest or the Well of the Cups, but I did not satisfactorily identify it, though there certainly were several small springs close to the cross. The cups refer to a cup-marked stone.”<gai> (140-141).

Tha Stornoway Gazette (11/1/77) ag ràdh: <eng>“The cross is 200 yards west of the burial ground. Some yards to the south-east of the cross a holy well overflows on to the shingly beach. Local names for it are ‘well of the priest’ and ‘well of the cross’.”<gai>

Tobar Bhàlaigh

Bha i seo am Pàirc nan Each. Bha ri ràdh gu robh an t-uisge anns an tobair seo coltach ri uisge a gheibhist anns an Tobar (Strathpeffer).


[TD 53]

Tobar Mheithinis NF 712732

Tha i seo anns a’ chladach a-muigh air Rubha Mheithinis, an iar air Baile Loch. Bha i na tobair slàinte.Tha fìor chuimhne aig tè a bràthair deoch iarraidh aiste ’s e ri uchd bàis.


[TD 54]

[Dealbh]

Tobar Chuidhearaidh


[TD 55]

Tobar Chuidhearaidh NF 809695

Tha i seo an ear air Rathad na Comataidh agus air slios a deas Mhairebhal.

Bhiodh daoine a’ dol thuice airson an dèididh, ’s cha chanadh iad facal air an t-slighe thuice, ’s gus an òladh iad deoch aiste. Bhiodh iad a’ fagail bonn airgid no tiodhlac air choreigin air an lic chloiche ri taobh, agus an uair sin a’ dol air an glùinean agus ag ràdh an rainn:

Tha mise a’ fàgail dèideadh
Lèireadh gus cnàimh mo chinn
Anns an tobair nach tràigh a chaoidh,
An ainm an Athar, A’ Mhic ’s an Spiorad Naoimh.

Tha Carmichael (1900) ga h-ainmeachadh mar ‘Tobar Chuidh-airidh’, ‘Tobar an Dèididh’, ‘Tobar na cnoidh’ <eng>(well of the worm)<gai> agus ‘Tobar cnuimh fhiacail’ <eng>(‘well of the tooth worm, from a belief that toothache is caused by a worm in the tooth’).<gai>
(2, 11).


[TD 56]

Tobar na Trianaid NF 815602

Tha i seo mu cheartail a’ mhìle an iar-dheas air Teampall na Trianaid ann an Càirinis.Tha Beveridge (1900) a’ sgrìobhadh: <eng>“Two hundred and fifty yards south-west of the twin chapels <gai>(Teampall na Trianaid agus Teampall Clann Mhic a’ Phiocair)<eng> is <gai>Tobar na Trianaid<eng> which in all probability served as the well in connection with them. This is lined with a wall, and although but recently disused is very shallow and of distinctly uninviting appearance.” <gai> (288).

Tha an <eng> OS Name Book <gai> ag ràdh: <eng>“This name signifies The Trinity Well and is applied to the well situated about 12 chains to the South West of <gai> Teampall na Trianaid.”

Bha Alasdair Dòmhnallach à Càirinis ag aithris gum biodhte a’ tighinn thuice à Uibhist a Deas air Là na Trianaid, suas gu na 1840an.

Dhùin fear on uair sin i: bha i ri bàthadh nan uan air.

Tobar na Leighis NF 816603

Bha i seo an Càirinis, tuath air Teampall na Trianaid agus na b’ fhaisge air a’ chladach na bha i air Cnoc na Trianaid.Tha i tachdte le seileasdar.


[TD 57]

Beinn na Fadhla

Tobar an Dèididh NF 873765

Tha an tobar seo faisg air Teampall Chaluim Chille. Tha càrn chlach ri a taobh agus bhiodhte a’ fàgail clach air a’ chàrn le gach neach a dheigheadh thuice, leis an dèideadh.


[TD 58]

[Dealbh]

An Gamhnach


[TD 59]

An Gamhnach NF 826529

Tha i seo a-muigh ris an rathad, an ear-dheas air Ruaidheabhal, mu choinneimh Loch Hearamail. Bhiodh daoine a’ dol thuice ’s ag òl aiste airson an slàinte; bhiodh iad a’ toirt geug fhraoich leotha ’s ga fàgail aig an tobair, mar thabhartas.Tha lus nam ban sìth a’ fàs mun cuairt.

Sgrìobh Swire (1966): <eng>“But after his many days at sea (St Torranan) was very thirsty: finding no fresh water, he prayed to God for a spring and one at once broke out of the hillside where he stood.Torranan blessed it and when he had drunk his ‘seven satisfactions’ of its sweet water he gave it thanks and called the spring <gai>‘Gamhnach’,<eng> Farrow Cow, and prayed that it might never dry up. Later, it became a place of pilgrimage and every pilgrim, having drunk, placed a ‘choice green leaf’ in it as thanks to the cow.”<gai> (107).


[TD 60]

Uibhist a Deas

Tobar na Cròic NF 739455

Bha i seo aig a’ Chròic, an Aird a’ Mhachair aig a’ chladh ùr. Bhiodhte a’ toirt botail dhen uisge aiste airson leigheas. Tha ri ràdh gun deach an tobar seo fon t-siaban, ach tha fios fhathast aig muinntir an àite càit a bheil i.

Tobar Crò Naomh

Bha i seo an Druim Mòr. Tha cunntas oirre aig Carmichael (1900): <eng>“A well at Drimore, in South Uist, is called <gai> ‘Tobar Cro Naomh’ <eng>, Well of the Holy Heart. All who drank of its refreshing and curative waters placed a votive offering in the cairn beside the well.”<gai> (260).


[TD 61]

Tobar Beinn Ghòit

Tha an tobar an Uisinis eadar Beinn Ghòt agus a’ Bheinn a Tuath, mu mhìle on taigh-sholais. Bhiodhte a’ dol thuice airson slàinte, agus bhiodhte a’ fàgail airgid innte.

Tobar Easbaig Eòghainn NF 804402

’S ann a-muigh anns a’ mhonadh aig bonn Beinn an Tairbeirt agus aig ceann an ear dheas Loch nan Sgeireag a tha i seo. ’S e tobar slàinte a bh’ innte. Bhiodh an t-Easbaig Eòghainn a’ gabhail anail aice, ’s ag òl deoch aiste.

Tobar Aonghais Ruaidh

Tha i seo a-muigh eadar Corodal agus Hecla. Bhiodh muinntir Dhramasdail a’ dol thuice, ’s bhiodh iad a’ fàgail sgillinnean ann.


[TD 62]

Tobar Creag an Fhìon

’S ann glè fhaisg air Uamh a’ Phrionnsa a tha an tobar seo. Dh’òl am Prionnsa Teàrlach deoch aiste agus mhol e an t-uisge, ’s thuirt e gur e seo Tobar Creag an Fhìon agus lean an t-ainm. Bha uisge glan ga mheas mar fhìon; dh’ainmich Donnchadh Bàn, ‘fìon Allt na h-Annaid’.

Is coltach gur e seo an tè a tha aig an <eng> Ordnance Survey <gai> mar Tobar a’ Phrionnsa: <eng>“This name given to a spring well of very pure water, which lies at the northern base of <gai>Beinn Sgreadhan.<eng> The name arose from Prince Charles visiting it when on the island. It means Prince’s Well.”<gai>

Tobar Aird Mhaoil NF 718299

Bha ri ràdh gum biodh daoine a’ dol thuice airson deoch nuair a bha iad bochd. Tha i seo ann an cladach a tuath na h-Airde. Tha a’ mhuir ga lìonadh le clachan agus gainmheach.


[TD 63]

Tobar an Dèididh NF 7534

Tha i seo am baile Shnaoisebhal, agus tha fios aig daoine oirre fhathast.

Tobar an Donnain NF 730278

Tha i seo an Cill Donnain air a’ chruit aig Iain Dhòmhnaill ’Ic Iain, faisg air làrach teampall Chill Donnain (NF 731282). Bhiodh iad a’ toirt uisge aiste ‘airson bochdain’. Tha clachaireachd mhath oirre agus mullach fiodh oirre, ’s bhathas a’ cleachdadh an uisge mar uisge coisrigte.


[TD 64]

Tobar Thiobartain NF 7415

“Tobar Thiobartain nam buadh, i air iomall an Domhain Mhòir.”

Bha an tobar iomraiteach seo ann an Smercleit, ‘seachd iomraichean o rathad an rìgh’. A rèir aithris, bha i seachd iomairean an ear air an rathad a tha suas ris a’ chladach: tha i an-diugh fodha anns a’ mhachair.

Bha ri ràdh anns an àite gun tàinig cailleach chun na tobrach le each le sùil cham, gus uisge slàinte na tobrach a shuathadh rithe. Ri linn seo, chaill an tobar a cumhachd. Dhùin i suas on uair sin. Tha cunntas math aig Carmichael (1900):

“Tobar Thiobartain nam buadh
A chasgas gach falc is fual.
An eilean iomartach a’ chuain
Am fìor iomall an domhain mhòir.

<eng>According to tradition, the well of Tiobartan was famous in olden times, pilgrims resorting to it from afar. Then a man brought his sick horse to it, and the spirit of the well fled, shrieking, and never returned. The well is in the machair, near the sea, and is now filled with drift sand.”<gai> (286)


[TD 65]

Tobar Adhratobhta NF 796200

Tha i seo faisg air Cill Choinnich an ear-thuath air Loch Baghasdal. Chaidh clach na cill a chur dhan fhaing, agus tha an fhaing air làrach a’ chlaidh. Tha an tobar fhèin am measg chonasg. Tha ri innse gum biodh iasgairean a’ dol thuice air an t-slighe air ais ’s air adhart gu iasgach.

Tobar na Reulaig NF 783096

Tha i seo an Eirisgeigh: toll ann an leac mhòr chiar eadar Uamh na Lice Ruaidhe agus Sloc Ruadh, an iar air Reulaig. Tha an toll mu ochd òirlich de dhoimhnead anns a’ chloich, ’s glacaidh e mu phinnt de dh’uisge. Bhiodh na h-iasgairean tric ag òl aiste.


[TD 66]

Barraigh

Tobar nan Ceann

Tha beul-aithris ag innse gu robh batal air Eilean Fùideigh agus gun deach na cinn a chur bho thriùir dhe na saighdearan, no Lochlannaich, ’s gun deach na cinn aca a chur dhan tobair seo.

’S ann aig Nan NicFhionghain ann a Bhatarsaigh a chuala mi an toiseach na sgeulachdan a bha ag ainmeachadh cinn dhaoine an cois thobraichean. Ged is ann mu Fhùideigh ’s mu na Lochlannaich a thòisich i, thàinig i an uair sin gu Mòr nan Ceann. Anns na sgeulachdan sin bhiodh i ag ainmeachadh Tobar nan Ceann, Tobar a’ Chinn agus Tobar Mòr nan Ceann, ach cha robh lorg idir aice air an tobair fhèin.

Aon sgeul a bha aice ’s e gur e ban-tighearna MhicNèill a bha ann am Mòr nan Ceann agus gu bheil i air a h-amhlacadh air Eilean Uineasain ri taobh Caibeal Moire nan Ceann no Cill Bhrianain. Bha aice gun do dh’òrdaich Mòr an ceann a chur bho thriùir dhaoine, ’s gun nigh ise na cinn an Tobar


[TD 67]

Bharra mus deach an tiodhlacadh, ’s gun d’ fhuair a mac fhèin, Ruaraidh, na cheann-cinnidh.

Ach bha diofar <eng>‘versions’<gai> (mun canadh i fhèin) aice dhen sgeul seo: cuid dhiubh gu math toinnte agus annasach (faic Ross, 1961, 1962). Bha àite aig tobar anns gach sgeòil, agus trì chinn ann an cliabh, agus ceann a bhruidhneadh, agus ceann no cinn gan cur ann an tobair. Tha fios gur e mìrean de sheann bheul-aithris a th’ againn an seo, agus tobraichean is cinn air an cur còmhla.

Tobar a’ Dhùgain NF 6702

Tha an tobar seo ann am Bealach a’ Dhùgain, seachad air an Dubharaidh am Baile na Creige, agus mu choinneimh a’ Chrìochain. Chaidh an tobar a bheannachadh leis an Ath. Dermont Duggan, dhòigh ’s gum biodh i aig muinntir Bharraigh airson òl aiste, agus taic is eadhar-ghuidhe iarraidh buaithe-san.

Chaidh Dermont Duggan a chur a Bharraigh leis an an Naomh Vincent de Paul ann an 1650, oir cha robh sagart air a bhith nam measg airson faisg air ceithir fichead bliadhna.

(Ghabh an Ath-leasachadh àite ann an 1560).


[TD 68]

[Dealbh]

Tobar Bharra



[TD 69]

Tobar Bharra NF 706075

Tha i seo air tobar cho ainmeil ’s a tha anns na h-Eileanan an Iar.

Tha i air taobh an ear an rathaid, aig Cille Bharra. ’S e tobar bhrèagha a th’ innte, le grunnd gainmhich is cumadh snasail, ’s an t-uisge a’ spùtadh suas à trì sùilean na grunnd. Tha mòran beul-aithris mu a timcheall. Bha ri ràdh gur e an Naomh Barra fhèin a rinn i; gun chuir e a chromag trì uairean dhan talamh ’s gun dh’fhosgail na trì sùilean uisge, nach do thràigh a-riamh on là sin.

Tobar air Beinn Eòlagaraidh NF 702074

Tha tobar shuas faisg air mullach Beinn Eòlagaraidh, agus ged nach eil fhios air an ainm aice, tha i na meadhan air beul-aithris sònraichte a tha air nochdadh am mòran leabhraichean eachdraidh cho fada air ais ris na 1600an. ’S e seo sgeulachd nan coilleag.

Ann an leabhar eachdraidh Boece an 1527 tha e a’ toirt cunntas air coilleagan a bhith ann an tobar ann am Muile. Ach cha b’ fhada gus na nochd an sgeul am Barraigh.


[TD 70]

Dhe na cunntasan tràth, ’s e cunntas Dean Monro (1594) as ainmeile: <eng>“In the north end of this countrey of Barray there is ane heich know. Upon the heid of this know thair is ane spring and fresh water well. This well trewlie springis up certane little round quhyte things likest to the shape, figure and form on ane little Cockle as it appeirit to me.”<gai>
(73-74).

Tha aithris eile, mun aon àm (ann am MacFarlane, 1630) ga chur: <eng> “Ther is one litle spring and fresh water running out of ane grein hill above the Church, which doeth flow into the sea. And there are spring and there certane litill Cockle shells which they alleadge that the samen doth flow into the sea out of the Well and doeth grow in another place next the Church not the tenth part of ane myll from the Church of Barray called Kilbarray.” <gai> Tha an sgeul a’ fàs caran duilich a leantainn.

Tha cuid dhe na cunntasan a’ cur na tobrach shìos air a’ chòmhnard – ’s dòcha Tobar Bharra, mar as aithne dhuinne i. Mar eiseimpleir, tha cunntas nas traithe na 1600, ann an Skene, ag ràdh: <eng>“Item, in this Ile <gai> (Barraigh) <eng> is ane weill quhairin growis cockles, quhilk is at the fute of ane hill callit the Hill of Barra, twa mile fra the sea.”<gai>


[TD 71]

Bha Màrtainn Màrtainn e fhèin am Barraigh, agus chaidh e gu Tobar Bharra: <eng>“And they say that the Well of Kilbar throws up embryoes of cockles, but I did not discern any in the rivulet, the air being at that time foggy.”<gai> (158). An dùil an ann chun na tobrach ceàrr a chaidh e!

Tha an sgeulachd a’ leantainn chun an là againn fhèin. Bha Alasdair Alpin MacGregor (1929) dhen bheachd gun lorg e am freagart: <eng>“The spring which is identified locally as being the one that threw up ‘embryoes of cockles’ is situated within three or four yards of the summit of Ben Eoligarry The water in it is charged with calcium carbonate, which is deposited on sand grains and similar objects, thus giving rise to the superstition that the water contained minute cockles.”<gai> (276). Seo a-nise dhuibh.

Agus tha MacGregor (1929) cuideachd ag ràdh: <eng>“Apart from the Well of Kilbar, whence the cockles found in such immense quatities on the Tràigh Mhòr were supposed to have been carried down, the Well of St Mary and the Well of St. Barr are the only sources of fresh water in this vicinity.”<gai> (316). Mar sin, an e Tobar Cille Bharra tha shuas air Beinn Eòlagaraidh agus an e Tobar Naomh Barra an tè leis


[TD 72]

a’ ghrunnd ghainmhich? Ach càite bheil Tobar Mhoire, Well of St Mary, air an astar seo?

Agus tha sgeula eile mu thobair air an astar seo, ach chan eil cinnt cò an tè. Tha cunntas ann am MacFarlane (1630) a’ toirt luaidh air tachartas a bha MacNèill Bharraigh agus seann duine ag innse ’s a’ creidsinn: <eng>“There is also a spring of fresh water. When appearance of Warrs wer to be in the Countrey of Barray that certaine drops of blood hath oftymes bein sein in this spring and fresh Water Well. Lykewise whenever appearance of peace wold be in the Countrie That certain little bitts of Peitts wold be seen.”<gai>

Eadar na coilleagan ’s an fhuil, tha na sgeulachdan mu na tobraichean mun cuairt Chille Bharra cho annasach ri gin a chluinneas sinn mu thobair sam bith.


[TD 73]

Tobar Cùl Beinn an Oib NF 6902

’S e tobar slàinte a tha seo, anns a’ Gheann Dorcha. Bhiodh daoine a’ dol thuice airson an slàinte. Dh’innis tè à Buaile nam Bodach mar a bha fear anns a’ bhaile sin a’ dol chun na tobrach airson leigheas fhad ’s a dheigheadh aige air.

Tha i air map an OS mar <eng>‘mineral well’.<gai>

Tha an rathad thuice a’ ruith ri taobh Loch an Dùin, ’s tha i mu 500 slat on rathad mhòr, mu dheich ceumannan air taobh deas an rathaid.


[TD 74]

[Dealbh]

Tobar Chaluim Chille


[TD 75]

Tobar Chaluim Chille NF 649996

Tha i seo ann an Tangasdal faisg air Loch Thangasdail, ann an àite ris an can iad a’ Bheirbh. Tobar air leth brèagha tha seo, ’s i mòr le cliathaichean gainmhich: tha an t-uisge aice air leth cruaidh.

’S e tobar iarrtais agus tobar beannachaidh a bha seo. Bha Nan Eachainn à Bhatarsaigh ag aithris nam biodh dad a dhìth ort nach robh agad ach a dhol thuice agus iarrtas a dhèanamh, agus gum faigheadh tu e. Bhiodh daoine a’ tighinn thuice airson beannachadh, gu h-àraid ro thuras; leithid clann-nighean a’ chutaidh - bhiodh iad a’ tighinn thuice Didòmhnaich mum falbhadh iad. Cuideachd bhiodh càraidean a’ tighinn thuice aig an robh dùil pòsadh ach aig nach robh gu leòr gus an ath sheusan: thigeadh iad chun na tobrach air Didòmhnaich a thoirt an geallaidh nach biodh iad aig duine eile.

Nuair a bha mòran iasgairean a’ tighinn a-steach a Bharraigh, bhiodh iasgairean Bucach (Brethren) a’ tighinn chun na tobrach a h-uile Sàbaid. Bhiodh iasgairean Bharraigh fhèin cuideachd a’ dol thuice gach Dòmhnach a dh’òl aiste, an dòchas gum faigheadh iad am barrachd èisg ri linn, tron t-seachdain.


[TD 76]

Tha Màrtainn Màrtainn (1696) ag innse: <eng>“There is another well not far from Tangstill, which the inhabitants say in a fertile year throws up many grains of barley in July and August.”<gai> (157).

Tobar nam Buadh NF 665979

Tha i seo am broinn Caisteal Chiosmul am Bàgh a’ Chaisteil. Tha e air leth annasach tobar fìor-ghlan a bhith ann an creig mara, agus bha seo a’ ciallachadh gur e àite-dìon air leth a bh’ anns a’ chaisteal seo. Bha uisge na tobrach seo ainmeil mar leigheas airson na banachdaich.

Tobar Chaluim Chille NL 565833

Tha i seo ann an Eilean Mhiùlaigh.Tha i faisg air Cill Chaluim Chille, agus an t-uisge a’ tighinn a-mach às a’ chreig. Bha am fiosrachadh seo aig Nan Eachainn Fhionnlaigh ann am Bhatarsaigh.

Tobar Chaluim Chille

Tha beul-aithris ag innse gu robh i seo an Ceann Bharraigh, ach chan eil lorg oirre a-nis.


[TD 77]

Hiort

Tobar nam Buadh NA 088003

Tha an tobar seo air leth iomraiteach an eachdraidh Hiort, oir bha cleachaidhean soilleir agus beul-aithris co-cheangailte rithe.

Sgrìobh Màrtainn, ’s e ann air a thuras mhìorbhaileach: <eng>“In this isle there are plenty of excellent fountains or springs; that near the female warrior’s house is reputed to be the best, the name of it, Toubir-nim-buey, importing no less than the well of qualities or virtues; it runneth from east to west, being sixty paces ascent above the sea: I drank of it twice, an English quart at each time; it is very clear, exceedingly cold, light, and diuretick; I was not able to hold my hands in it for above a few minutes, in regard of its coldness; the inhabitants of Harries find it effectual against windy-chollicks, gravel, head-aches; this well has a cover of stone.”<gai> (414).

Tha T.S. Muir (1885) a’ toirt dealbh oirre: <eng>“A low square-shaped massy stone building, with a stone roof, covers the spring, which, after forming


[TD 78]

a pool in the floor of the cell, runs down the russet slope like a thread of silver to join the stream in the valley.”<gai> (65).

Tha MacAmhlaigh(1764) ag innse mar a bha an sluagh a’ toirt àite don tobair seo agus a’ creidsinn na cumhachd: <eng>“Some little time ago, a person long afflicted with a distemper, which had defeated the skill of all the people about him, took it in his head to go from Harris to St. Kilda, upon a sort of religious pilgrimage. His meaning was, to lay his grievance before the patron of this fountain.”<gai> (94). Gu neònach, chan eil e ag innse an d’ fhuair an duine faochadh sam bith ri linn a thurais chun na tobrach.

Ach tha a chunntas feumail an dèidh sin: <eng>“It was once a fundamental article of faith in this isle, that the water here was a sovereign cure for a great variety of distempers, deafness particularly, and every nervous disease. Near the fountain stood an altar, on which the distressed votaries laid down their oblations. Before they could touch the sacred water, with any prospect of success, it was their constant practice to address the Genius of the place with supplication and prayer. No one approached him with empty hands. But the devotees were abundantly frugal: the offerings


[TD 79]

presented by them were the poorest acknowledgements that could be made to a superior Being, from whom they had either hopes or fears. Shells and pebbles, rags of linen or stuffs worn out, pins, needles, or rusty nails, were generally all the tribute that was paid; and sometimes, though rarely enough, copper coins of the smallest value. Very frequently the whole expense of sacrifice was no more than some one of the little common stones that happened to be in the Pilgrim’s way.”<gai> (95-96). Tha leac ri taobh na tobrach a bha iad a’ cleachdadh mar altair, agus ’s ann an sin a bhiodh iad a’ fàgail nan rudan sin.

Tha MacAmhlaigh a’ crìochnachadh: <eng>“The Saint, Angel, or Deity, to whom the wonder working Tobernimbuadh pertained, is now an unknown Being, his name having been long ago buried in oblivion.”<gai> (100- 101).

Nam sheasamh, là an dèidh là, ag òl uisge soilleir Tobar nam Buadh anns a’ Ghleann Mhòr, faisg air Taigh na Ban-àrmainn, bha air m’ inntinn an liuthad neach a thàinig thuice nach do dh’ fhàg làrach às an dèidh, agus na sgrìobhaichean a thug dhuinn dealbh air beatha nan daoine sin.


[TD 80]

Tha MacAmhlaigh (1764) ag ràdh: <eng>“The second holy well at St. Kilda is below the village, and gushes out like a torrent from the face of a rock. At every full tide the sea overflows it, but how soon that ebbs away, nothing can be fresher or sweeter than the water. The natives call it Toberi Clerich.”<gai> (99).


[TD 81]

Tobar Childa

Tha mòran air a sgrìobhadh mun tobair seo cuideachd, oir bha cuid dhen bheachd gu bheil an aon ainm oirre ris an eilean fhèin.

Sgrìobh Màrtainn: <eng>“There is a large well near the town, called St. Kilder’s Well; from which the island is supposed to derive its name; this water is not inferior to that above-mentioned <gai> (Tobar nam Buadh) <eng>; it runneth to the south-east from the north-west”<gai> (414).

Sgrìobh MacAmhlaigh (1764): <eng>“The third sacred fountain at St. Kilda is near the heart of the village, and is of universal use in the community.The water of it is sweet, light and clear like crystal. The people give it the name of Tobar Childa Chalda.”<gai> Canaidh cuid gu bheil am facal ‘childa’ bhon fhacal Lochlannach ‘kelda’ a’ ciallachadh ‘tobar’.


[TD 82]

Tobar na Cille NA 098984

Tha i seo ri taobh làrach Teampall Bhrianain agus faisg air Geodha Chille Bhrianain. A rèir beul-aithris, mur biodh gaoth fhàbharach ann do dh’iasgairean, dheigheadh iad gu Tobar na Cille ’s sheasadh gach fear casa-gobhlagain air an tobair airson tiotadh, ’s thionndaidheadh a’ ghaoth nam fàbhar.

Tobar na h-Oige

Bha ri ràdh gu bheil i seo ann an aghaidh na creige. Thug Màrtainn cunntas oirre: <eng>“There is a celebrated well issuing out of the face of a rock on the north-side of the east bay, called by the inhabitants and others, The Well of Youth, but is only accessible to the inhabitants, no stranger daring to climb the steep rock; the water of it is received as it falls, into the sea; it runs towards the south-east.”<gai> (414).

Ged nach eil lorg air an tobair seo air an tug Màrtainn cunntas, bha beul-aithis ag innse mu thobair dhen aon ainm a nochd am bad eile dhen eilean. Bha fear a’ cromadh Chonachair le caora


[TD 83]

cheangailte aige, ’s e sgìth. Thàinig e air fuaran nach fhac e a-riamh roimhe: dh’òl e deoch às is dh’fhairich e cho òg ri gille. Dh’fhàg e a’ chaora ann an sin, ’s ruith e sìos dhan bhaile a dh’innse mun tobair. Nuair a thill e, cha robh sgeul air caora no air tobair. Chanadh iad nam biodh e air pìos iarainn fhàgail aig an tobair, nach robh a’ chaora no an tobar air teiche. Mar a thachras gu nàdarrach, theich tobar na h-òige!

Tha tobraichean eile air an ainmeachadh ann a Hiort, ged nach eil mòran fiosrachaidh againn mun deidhinn.

B’ e aon dhiubh sin Tobar Chonasdain, agus sgrìobh Màrtainn mu a deidhinn: <eng>“There is another well half a mile of this (St. Kilder’s Well), nam’d after one Conirdan, an hundred paces above the sea, and runneth from north-west towards the south-east, having a stone cover.”<gai> (414). Tha luaidh cuideachd air Tobar a’ Mhinisteir, ach chan eil air fhàgail ach an t-ainm.


[TD 84-85]

Leabhraichean
[Beurla]

[TD 86-88]

Notaichean
[Bàn]
