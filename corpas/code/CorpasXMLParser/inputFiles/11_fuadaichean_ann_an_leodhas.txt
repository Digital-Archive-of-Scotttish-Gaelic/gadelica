Pàdraig Stiùbhart: Taing dhutsa mo Dhia uile-chumhachdaich gu bheil thu a’ faicinn ceartas. Cha robh ceartas ann, anns na làithichean a chaidh seachad. Bha an sluagh bochd, bha iad air an cur sìos, mar ‘<eng>slaves<gai>’. Chan fhaodadh iad fuireach ann am fearann, nam biodh fearann aca. Bha an sluagh bochd. Bha iad riaraichte – gheibheadh iad am beòshlaint às an fhearann, ach chan fhaodadh iad a bhith ann. B’ fheàrr leotha caoraich mhaol a bhith ann. B’ fheàrr leotha sealg a bhith ann.

Ach, lean sin airson ceud bliadhna air ais, ach chunnaic Dia iomchan nach leanadh e, gur e mac an duine a b’ fheàrr a bhith air uachdar na talmhainn na caoraich mhaola, agus eòin, agus coin, coin-eòin. Bha bho Bhorgh Àrd gu glè fhaisg air Dail bho Thuath, bha croitearan an sin uaireigin a bha glè riaraichte leis an àite a bh’ ann, ach bha e a’ cur sùil aig sluagh a bha na b’ fheàrr aige airson… b’ fheàrr leotha, b’ fheàrr leotha e a bhith aig aon duine, agus gum pàigheadh aon duine e na bhith aig na bha siud a thuathanaich. Bha tuathanaich a’ dèanamh tòrr cron air sealg agus air iasgach. B’ fheàrr leotha e a bhith aig aon duine, tuathanach, agus gum biodh e air a phàigheadh le aon duine na bhith aig na tuathanaich. Cha robh, ’s mathaid nach robh aig na tuathanaich ... aig an fhear a bha a’ gabhail os làimh a bhith ann an sin, ’s mathaid nach robh teaghlach aige, ach bha teaghlaichean aig na tuathanaich. Cha do chùm Dia uile-chumhachdaich teaghlach bhuapa.

Ach dh’fhaodadh an fheadhainn a bh’ ann an sin… am fear bho dheireadh a chunnaic mise ann, cha robh teaghlach aige. Cha tug Dia dha teaghlach ann. B’ e sin Iain Moireasdan. Uill, chan urrainn dhomh a chreidsinn ... chan urrainn dhomh a chantainn gun robh comas aig an fhear sin ri teaghlach a bhith aige ach cha d’ fhuair e boireannach ann. Cha b’ urrainn dha teaghlach a bhith aige. Ach co-dhiù, ’s e Iain Moireasdan, ’s e <eng>Johnnie Morrison, Galson, he was the last one there.<gai>
