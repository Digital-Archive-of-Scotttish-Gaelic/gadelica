[TD 176]

[Leabhar III. An t-Og-mhios 1908. Earrann 9.]

COISIR-CHIUIL STIORNABHAIGH.

THUG a’ choisir-sa cuirm bhlasda mhilis d’an cairdean ann am baile mor Stiornabhaigh bho cheann ghoirid. Bha an t-urr. J.S. MacCallum anns a’ Chathair, agus thug e di-bheatha chridheil do’n chuideachd, ann an oraid ghrinn chairdeil. Bha an luchd seinn ann an deagh ghuth, agus sheall iad gur h-airidh coisir-chiuil Stiornabhaigh air inbhe is urram am measg Ghaidheil.

Am measg nan aoidhean bha bard Bharbhais, Mr Domhnull Domhnullach, a choisinn ard-urram a’ Mhoid air son bardachd an uraidh. Cha’n ann ’s a’ h-uile poll monadh a gheibhear bard coltach ri bard Bharbhais, agus bho nach ann chaidh a chur a’ sas, agus a chumail a’ sas. Lion e cridheachan na cuideachd le aoibhneas is aighear agus e seinn dhaibh mu “Mhuirneag” mu’n “Deideadh,” mu’n “Radan,” mu “Eilean mo Ghaoil,” agus feadhainn eile de na h-orain a rinn ainmeil e fhein mar bhard a tuath ’s a deas.

Mu mheadhon na cuirme thug Uachdaran coir Leodhais, am Maidsear Mac Mhathain, an oraid Ghaidhlig so. Am measg nan curaidhean is mo tha deanamh air son ar canan a chumail slan fallain tha inbhe is urram nach ’eil beag aig Uachdaran Leodhais:—

A mhnathan-uasail ’s a dhaoin’-uaisle,—Bho’n a tha mi ’n am cheann-suidhe air a’ choisir-chiuil bu mhaith leam facal no dhà a radh aig an àm so, agus bho’n a tha Cànain nam Beann air a cois air an fheasgar so fiachaidh mi ri an toirt seachad anns a’ chànain ghasda sin, ged a tha mi làn fhiosrach nach ruith na facail ach air leth-chois agus nach bi sibh ’ga mo thuigsinn ach le bhi ’deanamh spàirn uamhasaich. ’Nuair a tha mi ’g amharc air aireamh nan òran tha mi faicinn nach ’eil a’ Bheurla ’togàil a cinn ach da uair. Tha e ceart gu leòir “gu ’m faigh a’ Bheurla bàs” air feasgar de’n t-seorsa so, agus

“Mar sin tha mi am beachd an diugh,
Nach ’eil a’ Bheurla slan;
Nach fhada chluinnear fuaim a guth,
Nach teid i ’chaoidh ni ’s fhearr.”

Biodh sin mar a bhios e, tha mi anabarrach toilichte ’bhi cumail taic ri Fear-na-cathrach aig an àm so, oir tha mi ’smuaineachadh gur e so là buidhe na Coisir-chiùil. Cha’n ann a h-uile là bhios ministear ’gabhail na cathrach aig coinneamh ciùil ann an Steòrnabhagh. Tha sinn ’ga mheas ’na urram ro mhòr gu’m bheil an t-Urramach Iain Mac Chaluim a’ cuideachadh leinn an nochd. Theagamh gu’m bi cuid ag radh—“Gu de ’n gnothuch ’tha aig ministear ri ceòl agus bardachd? Tha na Ministearan feumail gu leòir anns a’ chùbaid ach cha chualas riamh iad a bhi ’gabhail òrain no ’bhi ’cur piòb-mhor air gleus!” Theagamh nach cuala, ach air an làimh eile, is mòr an togail a thug iad do cheòl agus do bhàrdachd a nuas troimh ’na linntean. Is iomadh òran milis agus duan ciatach a thug iad dhuinn o àm gu àm. Cha ruig mi ’leas ’bhi ’gan ainmeachadh, is lionmhor iad agus is ainmeil iad. Agus san dara h-àite, mar a their luchd-na-casaig, ciod e ’n t-aobhar air son an deachaidh a’ Choisir-chiùil so ’chur air a bonn an toiseach? Cha ’b ann air son ceòl a mhàin, cha b’ ann air son bàrdachd a mhàin, b’e n cuspair bu mhò bh’ aice cànain ar duthcha ’chumail suas, ’se sin r ’a radh “Tìr agus Teanga.” Agus cò iad sin a sheas riamh cho daingean air son cànain ar dùthcha ’sa sheas Ministearan na Gaidhealtachd? Cha’n e mhàin gu’n robh iad a’ searmonachadh anns a’ chànain ghlòrmhoir sin ach rinn mòran dhiubh obair threun air a son. Cha’n ainmich mi ach dithis


[TD 177]

[Leabhar III. An t-Og-mhios 1908. Earrann 9.]

diubh. ’Se ’n darna fear, an t-Urramach Seumas Stiùbhard á Cill-fhinn. ’Nuair a bha ’Ghaidhlig dol bàs, anns an ochdamh-linn-deug, thug esan dhuinn na Sgriobturan Gaidhlig air an cur a mach ann an cainnt mhaisich, ghreadhnaich, agus ghloin, agus mar sin bheòthaich e eibhlean ar cànain gu ro-mhòr. ’Se ’m fear eile ’n t-Urramach Tormad MacLeoid, “Caraid nan Gaidheal.” Cha’n’eil feum aige-san air mo mholadh-sa, tha e maireann fhathast ’nar cridheachan. Rinn an dithis dhaoine ainmeil so obair chothromach air son “Tir agus Teanga,” agus mur b’e gu’n deachaidh na leabhrichean aca ’chur a mach anns a’ linn sin, theid mi ’n urras nach biodh a’ Ghaidhlig beò idir an diùgh. Mar sin chi sibh cho freagarrach ’sa tha e Ministear a bhi ’seasamh air a’ chlàr-thogta so an nochd. Tha sinn a’ cur fàilte chridheil chairdeal air, tha sinn a’ deanamh uaill as mar a tha beannachd na h-Eaglaise tuiteam air a’ Choisir-chiùil air an oidhche-nochd, agus as mar a tha i maille ruinn ag éigheach “Suas leis a’ Ghaidhlig!” Bidh mi ’co-dhùnadh le bhi ’g aithris rainn a’s toigh leam leis a’ bhàrd Niall MacLeoid—

“Saoghal fada, maoin is cliu,
D’ar luchd-duthcha bhos is thall;
Doirteadh bheannachdan mar dhriuchd,
Gach bliadhn’ ùr thig air an ceann;
Ged a sgaradh sinn ri luaths,
Bidh ar cairdeas buan ’s gach am;
’S olaidh sinn le caithream chruaidh,
Lan na cuaich air Tir nam Beann.”

Ma’s do sgaoil a’ chuideachd chuir an ceann-suidhe an ceill comain na bha lathair do’n bbard, agus do’n Mhaidsear macMhathain. Ann a bhi cur an ceill an comain gu leir do’n cheann-suidhe, air son a thighinn g’an cumail fo rian, thug an lighiche Murray aon dhe na h-oraidean cridheil geur-chuiseach ud a choisinn dha bho cheann fhada meas agus urram am measg ghillean Stiornabhaigh. Bha eanchainn, is cridhe, is teanga, Dhomhnuill Murraidh air na ceud nithean a fhuair greim air cridheachan cuid againn an uair a thainig sinn do’n ’bhaile mhor’ an toiseach.

Thuirt an lighiche gu’n robh iad a’ cluinntinn ministearan a’ luaidh air gradh duthcha, c’ airson nach seinneadh iad uime. B’ aithne dha ministearan a thuit ann an gaol, c’ airson nach seinneadh iad oran gaoil? Bha an lighiche ceart; agus dh’ fhaodadh e radh nach robh Leodhas fhein buileach falamh de mhinistearan cha ’n e mhain a sheinneadh ach a dheanadh oran. 

“ ’S ann fo fhìltean dlu an tartan
’S blaithe a bhualas cuisl’ a chridhe.”


[TD 180]

[Leabhar III. An t-Og-mhios 1908. Earrann 9.]

<eng>TECHNICAL TERMS CONNECTED WITH WOMEN’S WORK.

WAULKING AND DRESSING CLOTH.

<gai>Luaidh, luadh<eng>, full, mill, thicken or waulk cloth.

<gai>Fùc<eng>, idem; also press against push heavily.

<gai>Galc<eng>, thicken cloth by a process like fulling.

<gai>Luadh, luadhadh<eng>, fulling, waulking. Armstrong writes <gai>luathadh<eng> and describes the operation.

<gai>Fùcadh, galcadh<eng>, fulling, waulking.

<gai>Luadhadair<eng>, a fuller.

<gai>Fùcadair, galcadair<eng>, idem.

<gai>Muillear-luaidh<eng>, idem; a waulk-miller.

<gai>Mnathan-luaidh<eng>, fulling women, waulking women.

<gai>Muileann-luaidh, muileann-luadhaidh<eng>, a fulling mill, waulk mill.

<gai>Muileann-fùcaidh, muileann-galcaidh<eng>, idem.

<gai>Cliath-luaidh<eng>, a waulking frame, frame or hurdle for fulling cloth.

<gai>Cliathair<eng>, idem—

<gai>“Cruinnichidh sinn na mnathan luaidh,
’S bidh fuaim ac’ air a’ chliathair.”
<eng>—Mary MacPherson (p. 75.)

<gai>Cnaimh-nighidh<eng>, a beetle or mallet for fulling cloth and for washing clothes.

<gai>Slachdan<eng>, idem.

<gai>Cré an fhùcadair<eng>, fuller’s earth.

<gai>Maistir<eng>, a preparation of urine for waulking.

<gai>Lunn<eng>, idem, N.R.

<gai>Deoch<eng>, idem, N.R.

<gai>Baist<eng>, to pour the prepared liquid upon cloth in process of waulking.

<gai>Thoir deoch<eng>, idem, N.R.

<gai>Coinnleadh<eng>, rolling and beating newly waulked cloth to give it a uniform surface, N.R.; <gai>coinnleachadh<eng> Argyll.

<gai>Coinneal<eng> a roll of newly waulked cloth.

The following account of the processes of waulking and rolling is from Mrs. K. W. Grant:—<gai>Ann am pàipeir a chaidh a leughadh aig Céilidh nan Gàidheal le Iain Macphàidein, ann an Glaschu air a’ Gheamhradh chaidh thairis, tha cunntas cho taitneach air an obair so, gu’n toir sinn cuid deth seachad an so. Tha e ag radh—“Bha atharrachadh dòigh aca air an luadhadh ann an cuid de àiteanan seach àiteanan eile, ach chan fhaca mi riamh ann am Muile ach a’ chliath.

Rachadh an dorus mór a thoirt bhàrr nam bannaibh—bha cliath air a cur ’na sìneadh air fuirm cho ìosal ’s a ghabhadh i cur ach gu’m feumadh i bhi cho ard ’s gu’m faigheadh iad an glùinean a stigh foidhpe. Bha so a’ toirt an tuille cothram dhoibh air buillean a bu truime thoirt air a’ chlò, agus chluinnte faobhar trom na clèithe a’ freagairt ris gach fonn a bha iad a seinn. Bu taitneach a’ cho-sheirm a dheanadh iad agus b’ iongantach an co-chordadh anns an seinneadh a h-uile guth a bhiodh an sud.

Bha an clò a’ dol ceithir-thimchioll air a’ chléith, a h-uile té ’g a thogail o a taobh deas far an do leig a ban-chompanach as e, agus an sin a toirt smùid dha air a taobh clì. Anns an dòigh sin bha an clò daonnan a’ dol mu’n cuairt air a’ chléith agus an t-oran ’g a sheinn—


[TD 181]

[Leabhar III. An t-Og-mhios 1908. Earrann 9.]

Chaol-mhala-dhubh ghaolach thu
Mo Chaol-mhala dhubh o hò.

Thug am bàta ’n Caolas oirre,
Mo Chaol-mhala, &c.

Da ràmh òir is taoman.
Air a’ Chaol-mhala, &c.

Morairean air aoigheachd,
Air a’ Chaol-mhala, &c.

Clann an Rìgh a’ glaodhaich,
Air a’ Chaol-mhala, &c.”

<eng>Bonnie wee boatie, I’ll sail in thee,
Sing ho for the Covala taut and gay!

Dancing over the waves are we,
Sing ho, &c.

Off to the Sound in the gale goes she,
Sing ho, &c.

There are golden oars to row her wi’,
Sing ho, &c.

And a golden baler to bale her wi’,
Sing ho, &c.

With lords and ladies brave and gay,
Sing ho, &c.

And royal Princes we sail away,
Sing ho, &c.

This translation and the two below are introduced from the English part of Mrs. Grant’s paper.

<gai>“Anns an dòigh sin rachadh an clò a’ luadhadh, agus is ann le òrain a rachadh an tìm a chunntas a ghabhadh iad ris. Cha’n e chluinneadh tu iad ag radh—‘Gabhaidh e leth-uair eile’ ach ‘Gabhaidh e òran eile fathasd.’

Nuair a bhiodh an clò deas air son a chur sa’ Choinneal—mar a theireadh iad—gheibhte maide fada caol cho dìreach ’s a ghabhadh faotainn. Shuidheadh an sin an té a bha gu bhi ’n a bean-iùil aig càch anns a mheadhon aig ceann na cléithe, greim aice air a’ mhaide mu ’n mheadhon agus uiread de chàch mu’n cuairt oirre agus a b’ urrainn faotainn ann. Thòisicheadh iad an sin air cur an aodaich mu’n mhaide. ’S ann an sin a bhiodh an strì eadar ceann agus casan na cléithe. Bha an clò laidir luaidhte agus bha feum aige gu’n robh. Tha cuimhne agam a’ cheud uair a chunnaic mi air achadh-chluich an cleas ris an abair iad an <eng>tug-of-war<gai> gu’n d’ thug e ann mo chuimhne na mnathan mu’n chléith-luadhaidh. Cò dhiùbh, bha car an déidh car de ’n chlò dol mu ’n mhaide, agus an uair a thòisicheadh a’ choinneal air fàs dùmhail mar a chuireadh an fheadhainn a bha aig a cinn car innte bha cach a’ ghabhail dhi le ’m basan. Thòisicheadh an sin an ceòl ris an abair iad Port nam bas. Dh’ fheumadh an sin a’ bhean-iùil a h-uile nighean òg a bha mu ’n chléith a phaidhreachadh ri gille òg air choireiginn... Anns an dòigh so bha òigridh air an toileachadh agus an t-aodach a’ dol gu teann cruaidh ann an coinneal. Chluinnte fuaim am bas air a’ chlò os ceann guth na té bu treise pong a bhiodh sa’ chuideachd. Bhiodh an sin an clò sa’ choinneal agus rachadh am maide a shlaodadh a mach as. Dh’ fheumadh e gu ’n seasadh e air a cheann air a’ chléith cho direach ri posta na cachaileith agus mur deanadh e sin cha bhiodh e ceart. Rachadh an sin tri cuir a chur dheth leis a’ ghréin, agus a bheannachadh,” &c.

<eng>Mr. Macfadyen, it is stated, gave three waulking songs, and also the ‘Blessing’ invoked as the work was ended. The first chorus given by him is—

<gai>“Clò nan gillean, iomair o hò,
Clò nan gillean, iomair o hò,
Ceòl bu bhinne, iomair o hò,
Clò nan gillean, iomair o hò.

<eng>Tweed for our laddies, work, singing ho!
Tweed for our laddies, work, singing ho!
For laddies and daddies we work singing ho!
Rhyming our gladness we work singing ho!”

Two stanzas from <gai>Port-nam-bas<eng>—the Palm-lilt—are—

<gai>Hò có bheir mi leam air an luing ‘Eirionnaich’,
Air an fhidhill air an truimb air an luing ‘Eirionnaich.’

Hò có bheir mi leam air an luing ‘Eirionnaich’?
Morag a bheir mi leam air an luing ‘Eirionnaich!’

Hò có bheir mi leam air an luing ‘Eirionnaich’?
Domhnall a bheir mi leam air an luing ‘Eirionnaich’!

Hò có bheir mi leam air an luing ‘Eirionnaich’,
Marcachd air bharraibh nan tonn air an luing ‘Eirionnaich?’

Hò có bheir mi leam air an luing ‘Eirionnaich’
Air an fhidhill air an truimb air an luing ‘Eirionnaich!’

Mairi ’s i bheir mi leam air an luing ‘Eirionnaich!’

Hò có bheir mi leam air an luing ‘Eirionnaich’?
Tearlach a bheir mi leam air an luing ‘Eirionnaich! Etc., etc.

<eng>O who goes with me on the ship ‘Irishman,’
Harp and fiddle waking glee on the ship Irishman?

O who goes with me on the ship Irishman?
Sarah shall sail with me on the ship Irishman.

O who goes with me on the ship Irishman?
Davie I’ll take with me on the ship Irishman!

O who goes with me on the ship Irishman
O’er the billow flying free on the ship Irishman?

O who goes with me on the ship Irishman
Harp and fiddle waking glee on the ship Irishman?

Mary shall sail with me on the ship Irishman.

O who goes with me on the ship Irishman?
Chairlie I’ll take with me on the ship Irishman Etc., etc. <gai>
