[TD 15]

[Leabhar IV. Ceud Mhìos a’ Gheamhraidh 1908. Earrann 2.]

DEIREADH FOGHARAIDH.

’S ann le taingealachd a tha an luchd-dùthcha a’ togail an gutha nuair a chì iad na h-achaidhean arbhair lom, agus na sguaban mu dheireadh air an tional a staigh do ’n iodhlainn.

Tha luchd-nam-bailtean, mar an ceudna, a’ deanamh comh-ghàirdeachais leò, agus tha na h-eaglaisean a’ taisbeanadh an taingealachd, agus a’ togail a suas òran buidheachais gu’m bheil toradh na tìre cruinn, teàruinte anns na h-àitean-tasgaidh. Aig àm fogharaidh is iomadh là iomaganach a chuireas an tuathanach seachad, gu sònraichte ma tha an aimsir bristeach mar a bha i aig deireadh-buana na bliadhna so. Gheibhear e, moch ’us anamoch, anns an achadh-bhuana a’ gabhail fàth air gach deàrrsadh gréine ’us osaig gaoithe, a tionndadh nan sguab agus a’ cur am bonn ris an t-soirbheas.

Tha a’ Ghàidhealtachd, gu sònraichte buailteach do gach mùthadh aimsire, agus tha sinn toilichte, a réir cunntais, gu’m bheil am bàrr lìonmhor agus a’ chuid mhór dheth a nis tearuinte, fo dhìon, ged a dh-fhuiling e cuid dochainn le na h-uisgeachan troma a bh’ann mu dheireadh na buana. 


OIDHCHE SHAMHNA.

THAINIG ’us dh-fhalbh an t-Samhuinn aon uair eile; agus is iomadh smuain iongantach a dhùisg i ann am broilleach mhóran againn. C’ àite’m bheil laithean ar n-òige? C’ àite ’m bheil na cleachdaidhean neò-chiontach, aighearach sin leis an do chuir sinn seachad Oidhche Shamna uair agus uair? Dh-fhalbh iad, ach ged a dh-fhalbh, Co is urrainn an spiorad a mhùchadh? Co is urrainn no a dhiarradh a chumail fo cheannsachd, gun a a bhi siubhal mar le sgiathaibh na gaoithe do Thìr nam Beann, agus beachd a ghabhail as ùr air nithean air an robh e eòlach? Nach ann le beothalachd ’us deagh thoil-inntinn a bha an òigridh ag amharc ri àbhacas Oidhche Shamna; agus nach iomadh bodach còir a bhiodh fo mhór iomagain-inntinn ciamar a b’ fheàrr a chuireadh e an tuilleadh dìona air a ghàradh-chàil? Thall ’s a bhos bhiodh còmhlan ghillean ’us nigheanan cruinn, agus le pailteas ubhlan ’us chnothan chuireadh iad an oidhche seachad le cridhealas neo-lochdach. Ach mo chreach! is lìonmhor Gaidheil anns gach ceàrna a tha deas gu ràdh air an oidhche so,

“Se thog an osna ann am chom
Nach ’eil mi ’n Tìr nam Beann an nochd.”


[TD 17]

[Leabhar IV. Ceud Mhìos a’ Gheamhraidh 1908 Earrann 2.]

SOP AS GACH SEID.

LE C. MACL.

CHA ’N ’EIL mi cinnteach am bheil mi tuigsinn an t-sean-fhacall sa ceart. Cha ’n e idir cho duilich ’s a tha na facail, ach co as a dh’éirich am facal? Tha MacNeacail ’g a chur sios mar a tha e aig Mac-an-Toisich—’g a eadar-theangachadh gu litireil, <eng>a wisp out of every truss. <gai>Faodaidh gu’m bheil e ciallachadh seid air a deanamh suas le sop a thoirt a seid an so ’s an sud, gidheadh tha e duilich leam suidheachadh a ghabhail a steach anns am biodh feum air lionmhorachd sheideachan ann an aon àite.

Anns a’ Ghaidhlig Eirionnach tha seid a’ ciallachadh nead. Cha bhiodh e ro-dhuilich a thuigsinn gu ’m faodadh eun leisg a nead a dheanamh suas le bhi goid shop á nid eòin eile. Co dhiu is ann as a’ sin a dh’éirich am facal no nach ann, ’s e rud-eigin mar sin a tha rùn ormsa a thairgse dhuibh a nis.

Co dhiu ’s e leabaidh no nead a tha air a deanamh suas air an doigh-sa tha e cinnteach gu’m bi eadar-dhealachadh seorsa shop innte, agus nach aobhar iongantais ged a bhiodh i anshocair. Ach air a’ laimh eile cha ghearain sinn air a’ nead a bhi anshocair, agus fhios againn nach urrainn i bhi air a’ chaochladh.

Bheir mi a’ cheud sop a seid nan sean-fhacal. Tha mi a’ meas gu ’m bheil sean-fhacail anbarrach feumail, cha ’n ann a mhàin air son an teagasgan, ach air son mar a tha iad a’ toirt gu solus cliù an t-sluaigh da ’m buin iad. Tha e iomchuidh, ann a bhi laimhseachadh nan sean-fhacal, gu’n tugadh sinn fainear ni no dhà. (1) Tha iad mar is tric lom-làn gliocais. (2) Tha cuid aca agus ’s e gòraich a theagaisgeas iad mar a faigh iad ceartas. Agus (3) tha beagan aca nach seas air feabhas a’ cheartais a gheibh iad. Is ann dhe’n t-seorsa mu dheireadh a tha am fear-sa, An sean-fhacal fada fior, cha bhreugaichear an sean fhacal. Cha bhiodh e idir duilich sean-fhacail a bhreugachadh, agus air an dòigh sin am fear-sa fhein a bhreugachadh. Tha facal ann a their, Am fear a phòsas bean pòsaidh e dragh. Is cinnteach gur e siochaire bochd de sheana ghille a thuirt sud an toiseach. Cha’n’eil teagamh nach fhaod droch bhean tachairt air fear an drasda ’s a rìs B’iongantach mar a tachradh. Tha e fìrinneach, air a’ laimh eile, nach ’eil na fir uile gu maith. Is iomadh deagh bhean a tha ceangailte ri fior thruaghan a b’fhearr dhith gu mór e bhi far nach fhaiceadh i e eadar dà cheann bliadhna. Cha b’ioghnadh ged a theireadh bean dhe’n t seorsa sin, an té a phòsas fear pòsaidh i dragh. Ach a dh’aindeon sin uile cha’n eil am facal fìor. Is iomadh fichead fear a chaidh a thoirt à dragh is à truaighe le ’mhnaoi.

Tha facal eile ann a tha ’g radh, An nì nach fios le na mnathan ceilidh iad. Tha eagal orm gu’m bheil mnathan eile ann dha ’m buin an cliù sin, ged nach sgeadaich iad iad-fhein ann an gùintean. Tha mi fhéin dhe’n bharail gu’m bheil na mnathan Gaidhealach mar is tric móran na’s gleidhtich air rùintean no na mnathan Gallda. Co dhiu tha sin mar sin no nach ’eil tha mi cinnteach gu ’m bheil a’ sean-fhacal-sa ri toirt fìor dhroch cheartas do na bana Ghaidheil.

Tha rìs facal eile a tha ’g radh, A réir do mheas ort fhein measaidh càch thu. Cha ’n ’eil teagamh nach ’eil so fior gu leòir ann an seadh, Tha facal aig na h-Arabianaich a tha ’g radh, Ma ni fear càth dheth fhein ithidh an crodh e. Anns an t-seadh sin tha a’ sean-fhacal againne fior cuideachd, ach tha na briathran móran na’s fharsuinge na sin. Tha gu leòir ann a tha air at suas le mòrchuis. Tha meas mór aca orra fhéin, ach ’s e beagan a gheibh iad de ’n aon bharail. Tha gu leòir ann aig am bheil meas glé bhochd truagh orra fhéin. Tha an ceann crom le ciall ’s le irioslachd. Tha meas beag aca orra fhéin ach tha meas mór aig càch orra.

Ach cha ’n fhaod sinn a bhi ruith nam briathran ro dhlùth.

Tha e furasd gu leòir cuid de bhriathran éigneachadh, agus seadh mi-cheart a thoirt asda. Is ann mar sin a bha an uair a thuirt an oinseach, ’s i cur na mine, An rud a chuireas duine ’s e bhuaineas e.

Tha facal no dha eile ann, agus is ioghnadh ma mholas deadh bhean-tighe iad, Caith mar a gheibh, is gheibh mar chaitheas; agus, Cha’n’eil eadar duine ’s tuilleadh fhaighinn ach na th’aige chaitheamh. Cha ’n ’eil teagamh nach fhaodar na facail-sa thuigsinn ann an dòigh a tha fallain gu leòir. Tha leithid a rud ann is daoine bhi toirt anaceartas dhaibh fhéin, aon chuid le eagal roimh ’n la dhona nach tig, no leis a’ spiocaireachd a bha riamh, ’n a ghràin do’n t-seana Ghaidheal. Ach air an làimh eile ’s iomadh sgillinn air a cruaidh chosnadh a tha a’ dol ann an góraich gur mór a b’fhearr a cur seachad fa chomhair là na feuma. Cha ’n ’eil mi idir cho cinnteach gu ’m bheil stòras ri laimh a h-uile fear is gu ’n can iad nach ’eil eadar iad agus tuilleadh ach na th’ac a chaitheamh. Cha ’n ’eil sinn gun sean-fhacal no dha a tha a’dearbhadh so, agus a tha dol ann an aghaidh nam facal mu’m bheil mi labhairt, co dhiu a reir coltais. Cha bhi am bochd soghail saoibhir; agus, Cha ’n e na choisinnear a ni saoibhir ach no chaomhnar.

Ach ged a tha so mar a tha e, is gann is fhiach e bhi tighinn air agus a’ chuid mhór de na sean-fhacail ri cur thairis le gliocas, agus le geur-chuis, agus le ceol-gàire. Na’m biodh tide againn, is gu’m b’aithne dhomh a dheanamh, ’s e lùdhaiginn sgiala thoirt air cliù ar sinnsir mar a tha an sean-fhacail fhéin a’ deanamh luaidh air.

Cha’n’eil fhios agam am bheil an seana Ghaidheal na’s iomraitiche air son buaidh na’s


[TD 18]

[Leabhar IV. Ceud Mhìos a’ Gheamhraidh 1908 Earrann 2.]

mo na air son aoidheachd is caoimhneas. Tha e air àite chosnadh dha fhéin ann an cainnt agus ann an cridhe nan Gall eadhon air son sin. Tha sinn eòlach air an fhacal <eng>Highland hospitality<gai> air bilean Ghall. Tha an cliu-sa a’tachairt ruinn anns na sean-fhacail, agus ’ga nochdadh fhéin le bhi di-moladh na mosaiche. ’S e so a’ bhuaidh a tha air cùl facail mar so, B’e sin an deur ’g a iarraidh air a’ chat, ’s e fhein ’s an dian mhiamhail; Is duine còir e’s na iarr a chuid; agus, Cha chall na gheibh caraid; agus, Cho mosach ris na glasan. An t-àit’ anns am bheil gach làmh fosgailte agus gach cridhe fial co smaointicheas air glais? An t-ait’ anns nach robh glas air cisd no air dorus, có chuireadh mosaiche as a leth? Sin mar a bha gnothuichean an tigh do sheanar.

Tha e coltach nach robh mór mheas aig do sheanair air fear na ceilge agus an t-sannt na ’s mó. Mur a biodh meas air onoir, agus mur a biodh i air a cleachdadh gu coitchionn, cha’n fhaigheadh sinn facail dhe’n t.seorsa sa glé bhitheanta am measg sluaigh. B’e sin iasad an Deamhain de’n mhuileann—Bithidh fear na faille fotha—Mhealladh e ’n t-ubh bho’n chorra-ghlais, ged bhiodh a da shuil a’ coimhead air. Am fear a ghoideadh an t-ubh circe ghoideadh e ’n t-ubh geoidh, etc.

’S e smior na h-onoir ’s na h-uaisle a thug bith do leithid sin de theagasg. Cha’n’eil sinn ag radh gu robh iad gu léir fo’n aon chliù. Tha na facail-sa féin ri sealltuinn a chaochlaidh. Ach cha’n’eil teagamh nach robh iad mar shluagh uasal as an onoir.

Tha cuid de dh’fhacail eile ann a tha sealltuinn gu’n robh an cuid fhéin de ’n droch nadur aca. ’S maith a b’aithne dhaibh a chéile a shloinneadh ’nuair a bhiodh aobhar aca air. Na creid gu’r h-aithne dhuit duine, gus an roinn sibh creach. Nach freagarrach an iuchair sin chum a’ghlas a tha air cridhe duine fhosgladh? Cha dona a’ chomhairle i ann am baile mór. Is damh thu ’s gu meal thu d’ainm. Nach grinn an sloinneadh sin? Tha gu leòir eile ann coltach ris. Cha thog mi ùine ri ’g ainmeachadh cuid de na dòighean anns am b’àbhaist do mhuinntir aon eilein muinntir eilein eile shloinneadh, no aon fhine fine eile.

Chì sinn an drasda ’s a’ rìs cuid de ar luchd duthcha a tha togail an cinn rud beag na’s àirde na ruigeas iad a leas—cuid a tha an-abarrach riaraichte leo fhéin. Bu bheag sin air an t-seana Ghaidheal, agus chuir an deagh ghleus air a theangaidh ’nuair a thug e seachad a bheachd orra. Fàinne mu’n mhiar, ’s gun snaithne mu’n mhàs. B’ainmig leis a’ chirc adhartan a bhi aice. A’ chuiseag ruadh a dh’fhasas ’s an òtraich, ’s i ’s àirde thogas a ceann. Is dòcha gu’m faca sinn fhein feadhainn mar sud, ’s is dòcha nach fhac. Tha aon ni deimhin gu facas iad uair-eigin, agus nach do chòrd an dòigh ri cuid-eigin aig an robh teanga sgaithteach.

Comhla ris a’ h uile rud eile, bu mhaith a b’aithne do’n t-seana Ghaidheal comhairle thoirt. Gabh beachd air fear no dhà, à measg mhóran. Na creid droch sgeul gus an dearbhar i. Na diobair caraid ’s a’ charraid. Tionailidh maoin maoin, agus tionailidh fiachan fiachan. Cha bu bheag a bheannachd ann an sgìre gu’n gabhadh daoine na comhairlean sin fhéin gu cridhe. Tha eagal orm gu’m faigh droch sgeul an diugh aoidheachd aig feadhain a dh’fhagadh an fhirinn air tom. Cha ’n ’eil teagamh nach ’eil carraid ri fosgladh sùilean iomadh caraid, agus ri rusgadh iomadh caraid eile.

Ach ’s ann a tha thig agam a bhi toirt sop a seid eile. Theirigeadh ùine dhuinn sgiala inigil min a dheanamh air cliù an t-seana Ghaidheil. Tha e gu leòir ainmeachadh gu’m bheil barrantas againn air creideas a thoirt dha air son geur-chuis inntinn, uaisleachd gun spadaireachd, aoidhealachd, onoir, beusalachd. Comhla riu sin tha aon fhilteachd eireachdail, cridhealachd, agus féin-spéis. Tha e air a radh cuideachd gu’m bheil e nadurrach dha urram a thoirt do ghnothuichean diadhachd. Ma bha sin mar sin tha aobhar eagail gun do chaill e. Tha e duilich a chreidsinn gu ’n caill duine a’ rud a bhuineas dha gu nàdurrach, co dhiu gun mhór àmhghar. Ach leigidh sinn leis a’ sin. Ma tha nì sam bith neo-airidh leigeamaid sin seachad, ach dearbhamaid do ’n t saoghal gur sinn sìol nan laoch. Agus sin a ni sinn ma leanas sinn gu dlùth ri cliù sinnsir.


[TD 23]

[Leabhar IV. Ceud Mhìos a’ Gheamhraidh 1908 Earrann 2.]

<eng>TECHNICAL TERMS CONNECTED WITH WOMEN’S WORK.

<gai>Clòthte<eng>, fulled, thickened.

<gai>Caitineach<eng>, a cloth dresser.

<gai>Fear liosraidh<eng>, one who calenders, a calenderer.

<gai>Caladair<eng>, a calender, machine for pressing cloth.

<gai>Preas-liosrachaidh<eng>, idem.

<gai>Liosraig, liosraich<eng>, calender cloth, smooth or press cloth after weaving.

<gai>Iarnaich<eng>, idem.

<gai>Dath an clò<eng>, singe the cloth.

<gai>Lus an fhucadair<eng>, teasel or fuller’s thistle.

CLOTH.

<gai>Cungaidh<eng>, stuff, texture. <gai>Tha an deagh chungaidh ann<eng>, it is good stuff, K.G.

<gai>Caoin<eng>, outside or right side.

<gai>Ascaoin, eascaoin<eng>, inside or wrong side; <gai>caoin air ascaoin<eng>, reversed, inside out, wrong side out.

<gai>Caitean<eng>, nap or pile of cloth.

<gai>Caiteanach<eng>, rough, shaggy.

<gai>Ròmach<eng>, idem. <gai>Clò ròmach<eng>, woolly cloth.

<gai>Molach<eng>, idem.

<gai>“Coinnleag<eng>, the shaggy rich gloss of cloth when well waulked.

<gai>Mògan<eng>, idem.

<gai>Ball<eng>, a check in cloth.

<gai>Cas-bheag<eng>, a species of bent check in tweed.

<gai>Glùn<eng>, idem.

<gai>Urchair<eng>, a thread appearing at intervals on the cloth surface.” All from N.R.

<gai>Aodach<eng>, cloth, clothing, &c.

<gai>Bringleid<eng>, ‘mixture,’ cloth of mixed colours. Glenlyon.

<gai>Breacan<eng>, tartan cloth, any cloth of a chequered pattern.

<gai>Cadadh<eng>, tartan; the tartan or chequered cloth of which hose used to be made.

<gai>Caimleid<eng>, camlet.

<gai>Cealtar<eng>, thick broad-cloth generally of a grey colour.

<gai>Clò, clòth<eng>, home made cloth; “broadcloth” M‘B.; “coarse home-spun cloth” K.G.; <gai>clòithnean<eng>, tweeds, Skye.

<gai>Cùbhraing, cùbhrainn, cùbhraig, cùraing<eng>, etc., plaiding, a thick twilled woollen cloth.

<gai>Drògaid<eng>, drugget, linsey-woolsey.

<gai>Plaide<eng>, blanket cloth; a blanket.

<gai>Tartan<eng>, tartan.

<gai>Teamain<eng>, a fine hard durable stuff made from the longest and finest wool combed out from the rest for the purpose, and worked in every particular as flax is wrought. The pattern was frequently a dark red and blue check with two white or yellow threads


[TD 24]

[Leabhar IV. Ceud Mhìos a’ Gheamhraidh 1908 Earrann 2.]

crossing each way. The stuff was used for women’s finer clothing and also for Sunday wear by men in summer. The difference between it and home-made camlet was that the latter was manufactured from undyed wool and sent to the Lowlands to be dyed and dressed. <gai>Teamain<eng> is to be had in some Lowland weaving mills under the name “woollen.” K.G.

<gai>DATHAN GAIDHEALACH.

<eng>The following list of dyes, with notes, is from Mrs. Grant’s paper:—

<gai>Bealaidh<eng>, broom (common), <gai>Uaine soilleir<eng>, light green.

<gai>Bearnan Brìghde<eng>, dandelion, <gai>Carnaid<eng> (?) magenta.

<gai>Biolair<eng>, wild cress, <gai>Dubh-ghorm-dhearg<eng>, violet.

<gai>Braoighleag<eng>, whortleberry, cranberry. <gai>Gorm<eng>, blue.

<gai>Cairmeal<eng>, tuberous bitter-vetch. Violet.

<gai>Conasg<eng>, whin, furze; <gai>Rùsg-conaisg<eng>, furze-bark. <gai>Uaine<eng>, green.

<gai>Copagach<eng>, dock; <gai>Bun-copagaich<eng>, dock-root, with copperas. <gai>Dubh<eng>, black.

<gai>Craobh-phobuill<eng>, poplar. <gai>Buidhe<eng>, yellow.

<gai>Crios-a-mhadaidh-ruaidh<eng>, club-moss. Woollen cloth boiled with it becomes blue when passed through a bath of Brazil wood. <gai>Gorm<eng>, blue.

<gai>Cròch, Crò-chorcur<eng>, saffron crocus, meadow saffron. <gai>Corcur<eng>, suffron.

<gai>Crotal<eng>, Lecanora pallesceus, white lichen. <gai>Dearg<eng>, red.

<gai>Crotal<eng>, Lecanora tartarea. <gai>Sgarlaid, corcur<eng>, crimson.

<gai>Crotal<eng>, Parmelia ceratophylla, dark lichen. <gai>Donn<eng>, brown.

<gai>Crotal<eng>, Parmelia parietina, common yellow wall lichen. <gai>Donn<eng>, brown.

<gai>Crotal<eng>, Parmelia saxatilis. <gai>Buidhe-dhonn<eng>, yellowish-brown.

<gai>Crotal<eng>, Rainalina scopulorum, rock lichen. <gai>Dearg<eng>, red.

<gai>Crotal<eng>, Urecolaria calcarea, used in limestone districts. <gai>Sgarlaid<eng>, scarlet.

<gai>Dearcan-monaidh<eng>, blaeberries, with alum or copperas. <gai>Gorm<eng>, blue.

<gai>Dearcan-monaidh<eng>, blaeberries, with oak-galls. <gai>Dorcha donn<eng>, brown.

<gai>Dearcan-monaidh<eng>, with alum, verdigris, and sal amm. <gai>Purpur<eng>, purple-red.

<gai>Druman<eng>, elder, with alum. <gai>Gorm<eng>, blue.

<gai>Duileasg<eng>, dulse. <gai>Donn<eng>, brown.

<gai>Fearn<eng>, alder; <gai>Fardadh no Rùsg-fearn<eng>, alder-bark. <gai>Dubh<eng>, black.

<gai>Feòras<eng>, Euonymus, spindle-tree with sal amm. <gai>Purpur<eng>, purple.

<gai>Fraoch<eng>, heather with alum. <gai>Dorcha-uaine<eng>, dark ereen.

<gai>Garbhag-an-t-sléibhe<eng>, fir-club moss, used to fix colours instead of alum.

<gai>Guirmean<eng>, woad, indigo. <gai>Gorm<eng>, blue.

<gai>Leamhan<eng>, elm. <gai>Buidhe<eng>, yellow.

<gai>Leanartach<eng>, Tormentil, used also for tanning. <gai>Ruadh<eng>, red.

<gai>Lus-an-fhùcadair<eng>, teasel. <gai>Buidhe<eng>, yellow.

<gai>Lus-buidhe-mór<eng>, wild mignonette, with indigo. <gai>Uaine<eng>, green.

<gai>Lus Chaluim-chille<eng>, St. John’s wort. <gai>Buidhe<eng>, rich yellow.

<gai>Lus-na-fearnaich, Drosera rotundifolia<eng>, sun-dew. <gai>Purpur<eng>, purple.

<gai>Ditto<eng>, with ammonia. <gai>Soilleir bhuidhe<eng>, bright yellow.

<gai>Preas-dhearc<eng>, currant bush (common “burning bush,”) with alum. <gai>Donn<eng>, brown.

<gai>Preas-smeur<eng>, bramble-bush. <gai>Dorcha buidhe<eng>, dark orange.

<gai>Raineach<eng>, bracken, brake fern (root). <gai>Buidhe<eng>, yellow.

<gai>Ramh-dhroighionn<eng>, buck-thorn. <gai>Buidhe<eng>, yellow.

<gai>Ras-chrann sìor uaine<eng>, privet. <gai>Uaine<eng>, green.

Ditto, ripe berries with salt. <gai>Crò-dhearg<eng>, scarlet red.

<gai>Roid<eng>, bog myrtle, sweet gale. <gai>Buidhe<eng>, yellow.

<gai>Rù no Ruamh<eng>, Galium verum, rue or ladies’ bedstraw. <gai>Dearg<eng>, fine red.

<gai>Seileach<eng>, willow, the bark used. <gai>Carnaid<eng>, flesh colour.

<gai>Seilisdeir<eng>, yellow water flag, yellow iris, root. <gai>Dubh no Glas<eng>, black or grey.

<gai>Sùith-a-ghuail<eng>, coal soot. <gai>Dubh-uaine<eng>, green black.

<gai>Sùith-na-mòna<eng>, peat soot, with salt. <gai>Buidhe ruamailte<eng>, dirty yellow.

<gai>Ubhall (craobh) <eng>, apple tree. <gai>Buidhe<eng>, yellow.

<gai>Ubhlan-daraich, no Dar-ùbhlan<eng>, gall nuts growing on the oak, and used with blaeberries to make a dark brown dye.

<gai>Uinnseann<eng>, ash tree, root. <gai>Buidhe<eng>, yellow.

<gai>Crotal.—Is còir an crotal a thiormachadh ris a’ ghréin, a phronnadh, agus a bhogadh fad trì seachduinnean ann am maistir leis a’ bhrod teann anns an t-soitheach anns am bheil e. Tha e an sin deas gu bhi air a ghoil.

Crotal na cloich-aoil.—Tha na Sealltanaich agus muinntir a tha ann an taobh-dùthcha far am bheil clach aoil cumanta a’ deanamh dath sgarlaid as a’ chrotal a gheibhear oirre.

Fraoch.—Bu chòir fraoch air son dath a spìonadh mu’n tig am blàth a mach, agus a thaghadh as an àit is duirche ’s am faighear e.

Ruamh.—B’àbhaist na freumhan a bhi air an rùsgadh, agus air am bruich, agus an sin an rùsg air a thilgeadh sa’ phoit, agus an snàth, le falm a dheanamh an dath seasmhach.

