[TD 1]

[Leabhar V. An Domhair, 1909. Earrann 1]

DO AR LUCHD-LEUGHAIDH.

DH’ IARRAIDHMEAD air ar luchd-leughaidh ar leisgeul a ghabhail air a mhios so. Chum ’s gum biodh doigh air iomradh a thoirt mu’n Mhòd, chaidh clo-bhualadh An Deo-Gréine a chumail là no dhà air ais, agus a chum ’s gum biodh an iomradh sin làn agus freagarrach tha gach ni eile air a chumail air ais gu buileach. Tha a’ Mòd mar an Nollaig, cha d’ thig e ach uair ’s a bhliadhna,agus cha’n fhaodar gearan mu aon aireamh de ’n Mhiosail a thoirt dha.

Thainig agus dh’fhalbh a’ Mòd—an ochdaibh h-aon deug de ’n aireamh. Bithidh iomradh no dha mu thiomchioll, ach leis an fhìrinn innse, bha e na chruinneachadh ainmeil, agus bha ’n obair math agus soirbheachail. Bha spioraid Ceolraidh na Gaidhlig air fhoilseachadh ann an Talla Mor Baile Shruidhle, agus bha ’n t-seann chànain beo aon uaireile air na sraidean. Bha nigheanan agus gillean beaga, seann-fhir agus gillean òga; ban-oglaich agus mnàthan phòsda ann bho gach cearn de ’n dùthaich. Dh’ ionndruinn sinn clann Abhainn-iubh, agus tha sinn a creidsinn gu ’n robh iad-san, na creutaran, a g-ionndrainn an turus do ’n Mhòd. Ach thig iad a rithis.

Cha ’n urrainear gun fhacal a radh mu “Reiteach Mòraig,” an cluich’ a bha air Clar Iuil na Co-Sheirm oidhche Di-ardaoin. Bha e ’n toiseach na ni ùir, tha e nise na ni iomraiteach, agus a h-uile duine ’ghabh pàirt ann.

B’ annabarrach agus bu bhriagh an sealladh bh’ anns’ an Talla oidhche Dhi-haoine. Bu chiatach a cheol, agus bu chridheil an cuideachd. Chuala Goill Machairichean Shruidhle ni a chuir iongantas orra, a thug dusgadh dhaibh, agus a thug fosgladh do ’n inntinnean mu aobhar agus cùis na Gaidhlig. Chaidh càirdean ùir a dheanaibh aig am Mòd. Tha ’r a deanaibh so aig a h-uile Mòd, càirdean do ’n Ghaidhlig, càirdean do ’n Ghaidhealtachd, càirdean dhuinn fhein—gach aon air leth againn. Tha ’n dusgadh ann!

Cha ruig sinn leas moran tuile a radh. Tha na duilleagean againn làn le gach ni mu dheighinn. Tha sinn an comainn gach fear agus te a chuidich agus a neartaich an cruinneachadh, eadhon iad-san a thug crìdhe dhuinn le ’n làthaireachd. Tha ’n ath Mhòd gu bhi ann an Dun-eidean, Ceanna-Bhaile na h-Alba, agus ma bheir e barr air Sruithle ni e gu math.

