[TD 90]

[Leabhar I. An treas mìos 1, 1906. Earrann 6.]

LEISGEUL ANNA NAN OR-CHIABH.

AN déigh do Mhòd Ionbhar-pheabharain bhi seachad chuireadh air bonn Comunn Gaidhealach am Baile Chonachair. Bha sean agus òg, firionn is boireann am measg nam ball; agus bu ghasda na céilidhean a bha aca gach oidhche Di-sathuirne ann Talla nan Seachd Cadlaichean. Am measg nam ball a bu dìcheallaiche thigeadh do’n chéilidh bha Anna nan òr-chiabh. Air a’ cheud Sathuirne an déigh Là na bliadhn’-ùire bha Anna air a h-ionndrainn o ’n choinnimh. Ach ma bha, bha litir reamhar air a seuladh le céir dheirg a’ laidhe air a’ bhòrd mu choinnimh fir-na-cathrach. Ciod é bha ’n so ach litir o Anna a’ cur an céill an aobhair a chum air ais i o bhi an lathair mar bu ghnàth leatha. Thug fear-na-cathrach am mach as a phòca sgian-sheoc a bh’ aige air son a bhi gearradh tombaca agus reub e còmhdach na litreach. Thug e sùil thairis oirre car tacan agus an sin leugh e na leauas an éisdeachd na cuideachd.

Fhir-na-cathrach,

Tha mi anabarrach duilich nach urrainn dhomh bhi maille ribh an nochd. Thachair tubaist na dunach dhomh toiseach na seachdain so chaidh; agus bhuaithe sin cha robh e ’n comas dhomh mi-fhéin a nochdadh am measg dhroch chrìosduidhean a tha deas gu magadh a dheanamh agus a tha ri ’m faotainn anns a’ chéilidh am pailteas. Cha mhòr nach eil mi cinnteach gu ’m bheil iad uile cheana fo amharus gur e’n deoch a bh’ orm nuair a thachair am mi-fhortan dhomh. Dìreach glan! Ach mur biodh gu bheil deoch a’ ruith cho mòr ’nan smuaintean féin agus, ma dh’ fhaoidteadh, a sìos ’s a suas bruthach na h-amhach aca, cha bhiodh iad cho deas gu droch thuairisgeul a thogail air creutair cho neo-chiontach rium féin. Ach is ann, ma dh’ fhaoidteadh, again féin, agus cha ’n ann acasan tha choire.

Cha d’ innis mi có mi, oir, na ’n innseadh, air leam nach eil a h-aon ’sa chéilidh a chuireadh a leithid do nì as mo leth. Ma tà, is mise Anna nan òr-chiabh. Tha mi anns a’ chéilidh a h-uile oidhche a chumas am Freasdal Dòmhnull ruadh gun tighinn a choimhead orm. Tha coltach gur toigh le Dòmhnull mise. Cha’n’eil sin ’na iongantas: cha bhiodh duine ’s am bith am mach o leth-phaide d’ am biodh e comasach gun tlachd a ghabhail dhiom. A dh’ ìnnseadh dhuibhse na fìrinn, tha gaol mo chridhe agam orm féin. Nuair a sheallas mi orm féin anns an sgàthan—ni tha mi deanamh na ’s trice na tha mi nigheadh m’ aodainn—agus a chì mi m’ fhalt bachlagach, buidhe a’ tèarnadh mar bhratach àillidh air mo ghuailibh; nuair a sheallas mi air m’ aghaidh mhìogaich, ghàirich, chaoimhneil, ’s a chì mi deud lurach taobh a stigh mo bhilean ròsach, tana; nuair a chì mi mo shùilean domhain mar lochan ann an coille ri oidhche ghealaich; agus nuair a dh’ amhairceas mi air mo phearsa chumadail, làn, àrd-uchdanach a’ seasamh air dà chois chaoil, tha mi ’g ràitinn ribh—nuair a chì mi mi fhéin mar so—gur gann is urrainn dhomh falbh o ’n sgàthan idir, ach leantainn air mi féin a thionndadh air m’ oir agus air m’ iaradh, gus, glé thric, an tig mo mhathair ann an àrdan searbh air son nach eil iomradh agam air dinnear m’ athar a dheasachadh, agus an èigin dhomh tèarnadh gu nithean truaillidh nam poitean feòla. Cha chuir e iongantas oirbh ged a ghabh Dòmhnull ruadh rudeigin do thlàchd dhiom. Ach gu ma h-anmoch do Dhòmhnull ruadh! Ma ’s toigh leis-san mise, cha tugainn-sa seann phutan adhairc air-san. Cha ’n e gu bheil e gu dona, cuideachd, mur biodh na b’ fhèarr a’ dol Ach tha chasan cianail mòr agus a cheann cianail beag. Tha ’n dara gualann aige leth troidh ni ’s àirde na a’ ghualann eile: athar a bhi pìob-


[TD 91]

[Leabhar I. An treas mìos 1, 1906. Earrann 6.]

aireachd. Cha ’n e sin a h-uile pìobaireachd. Theap iad a bheatha a thoirt dheth maduinn na bliadhn’-ùire aig Crois a’ bhaile, leis an sgreadail ’s an sgiamhail a bha e deanamh—an duine truagh—le béist do phìob nach fèarr na e féin. Bha e cho toilichte gu ’n robh a’ bhliadhn’-ùr a’ tighinn, ann an làn dòchas gu’m faigheadh e mi-féin ri m’ phòsadh gun dàil. Ach cha ’n ’eil aig Dòmhnull bochd ach cuid a shùl dhiom-sa, mar a bha aig Pàruig do ’n ghealaich. Dheanadh e feum math gu leòir do Sheònaid mo phiuthar—pleothaisd neònach car coltach ris féin. Ach feuchaibh sìbhse an seall Dòmhnull air bainne goirt cho fad ’s a chì e uachdar dlùth làimh. Ach tha eagal ormsa gu’m feum mo laochan tilleadh ris a’ bhlàthaich fathast.

Ach, fhir-na-cathrach, tha nì beag agam ri thoirt ’na ur comhair mu’n tig mi dh’ ionnsaidh fìor chuspair mo litreach. Tha anns a’ chéilidh gillean mòra agus gillean beaga. A nis, is toigh leam fhéin na gillean mòra, feadhainn a lìonas an t-sùil agus a dh’ fheumas mi sealltainn sìos ’s a suas mu ’m faic mi iad bho cheann gu cois. Coma leam rudan beaga a chì mi an dà chois nuair tha mi sealltainn ’nan dà shùil. Ach gu mi-fhortanach, tha an fheadhainn mhòr fuathasach toilichte le’n staid. Tha iad cho neothannach; cha’n eil gabhail choir ’sam bith orra. Dh’ fhaoidteadh gu ’m beir iad air laimh air caileig is dh’ fhaoidteadh nach beir. Ma thachras gu’n tig iad le ’n nàire a bhruidhinn rium, nuair a dh’ fharraideas iad cia mar tha mi féin ’s mo mhàthair agus Seònaid ’s am bodach, ’s mar sin sìos, agus a dh’ ìnnseas iad fìor staid na sìde mar a tha i an diugh ’s mar a bha i an dé, agus mar a dh’ fharraideas iad ciamar a chòrdas a’ chéilidh rium, an ceann tacain bhig, falbhaidh iad air an taobh gu réidh a sheanachas ri fear éigin dhiubh féin ’s a lasadh am pìoban. An cuala sibh riamh a leithid, fhir-na-cathrach! Agus ged a dh’ fhanainn gu uair ’sa mhaduinn aig dorus Talla nan Seachd Cadlaichean cha tig aon dhiubh g’am chòir tuillidh. Tha e ach gann eu-comasach dhomh thuigsinn ciamar a tha do chridhe neo-nàdurra aca gu’n leigeadh iad mo leithid féin do nighinn chiataich—cha ’n eil mo leithid ’sa chéilidh—dhachaidh leam féin. Tha mi glé chinnteach, na ’m b’ e gille bh’annam féin agus mi dh’ fhaicinn mo leithid féin do nighinn eireachdail an àite ’s am bith, gu ’m biodh rud ann, air-neò gu ’m bithinn an tòir oirre. An urrainn sibh ìnnseadh dé tha ceàrr air na gillean mora? Cluichidh mi am <eng>piano<gai> gus am biodh uisge le ’r sùilean agus le’r fiaclan, ’gam chluinntinn—mar is math tha fhios aig na coimhearsnaich—agus dé ’n còrr a dh’ iarradh iad ach bòidhchead agus ceòl.

Ach air m’ fhacal, ma tha an fheadhainn mhòr neothannach, tha geurag gun chrìoch air an fheadhainn bhig. Gu ma h-anmoch dhoibh-san! Thig iad cho stopanta, ’s an t-uchd sin orra, ’s có ach iadsan! Cha’n’eil deifir dé their mi riutha: cha ghabh iad thuca féin e. Cha ’n eil deifir c’ àit’ an téid mi no có bhios còmhla rium, tha aon éigin dhiubh-san ri ’m ghualainn. A dh’ aindeoin mo chridhe, bithidh aon dhiubh dhachaidh leam. Tha an saoghal do sheanachas annta còmh’ ris a sin. Cha téid tàmh air an teangaidh. Cha’n’eil teagamh ann, mur eil an fheadhainn bheag mòr, tha iad gleusda. Tha iad cho dinnte: cha ’n ’eil oisinn dhiubh nach eil làn; sginnic am misneach an nàire asda; agus tha gruaidh agus bathais aca nach eil faoin. Ach dh’ fheumadh iad calldach am pearsachan a dheanamh suas air dhòigh-éigin. Feumaidh mi ràitinn, ged nach toigh leam iad, gu bheil spéis mhòr agam d’ an dìchioll agus d’ an tapadh. Saoil sibhse am bheil an t-eagal air an fheadhainn mhòir rompa? No an e chionn gu bheil iad còir, bog, socharach, a tha iad a’ leigeil na creiche leis na truaghain bheaga eile? B’ fhèarr leam gu’n ìnnseadh sibh, ma ’s urrainn dhuibh; ach b’ fheàrr leam os ceann gach nì gu’n robh bathais agus tapadh nan gillean beaga aig na gillean mòra agus mòr shìobhaltachd nan gillean mòra aig na gillean beaga: ’s toigh leam fhéin na gillean mòra!

Ach, fhir-na-cathrach, tha prìomh chrìoch mo litreach gun tighinn fathast. ’S e sin: tha romham, ann an solus na thubhairt mi cheana agus a leanas, a dhearbhadh gu soilleir gu bheil na gillean, beag agus mòr, mar tha iad, uile gu léir féineil agus ag iarraidh bhi ’gan toileachadh féin daonnan, có ’s am bith a dh’ fhuilingeas air a sin. Is ann ’gan toileachadh féin a tha an fheadhainn mhòr neothannach nach toir sùil air caileig cho maith ris an fheadhainn bhig, mhireagaich nach toir an sùil bhàrr caileig ma tha té mar mhìle dhoibh. Tha an fhèinealachd neo-laghach so ri faicinn gu sònruichte mu’n bhliadhn’-ùir. So agaibh mar a chunnaic mise an gnothuch, gu m’ mhi-fhortan, air a dhearbhadh.

Tha fhios agaibh féin glé mhath, mu’n luibh bhig uaine le spilgeinean geala a tha pailt ’sna bùthan mu’n bhliadhn’-ùir. A nis, ma phògas gille nighean, no nighean gille fo bhad do’n luibh so—ged a b’ ann a’ crochadh ris a’ ghealaich a bhiodh am bad—feumaidh an t-aon a phògar a’ phòg a phàidheadh le tíodhlac air choireigin. Ma ta, ’s e a chuir an t-iongantas orm gu ’n d’ thàinig na gillean mòra agus beaga a choimhead orm mu àm na Nollaige agus gu’n d’ thàinig iarrtas gun chiall air na laochain samhladh caoimhneis agus gràidh a thoirt, le ’r cead, dhomh féin! Thàinig an t-iarrtas so air an fheadhainn mhòir leis nach b’ fhiach uiread agus tighinn fad an coise


[TD 92]

[Leabhar I. An treas mìos 1, 1906. Earrann 6.]

dhachaidh leam o ’n chéilidh uair ’s am bith, cho maith ’s a thàinig e air na gillean beaga nach gabh cumail bhuam. Cha robh math dhomh mo chùl a thionndadh mionaid riu no bhiodh fear éigin mu m’ amhaich agus a làmh os ceann mo chinn. Tha mi do ’n bheachd na ’m b’ e an gràdh dhomh féin a bha deanamh nan gillean cho togarrach, gu ’n tigeadh an cìocras ceudna air cuid dhiubh uair air choir-eigin eile air thoiseach no air dheireadh air a bhliadhn’-ùir. Cha ’n e nach eil mise taingeil gu leòir do ’n Fhreasdal a tha cumail a leithid sin do chuthach dhiubh. Ach ’s e tha mi air: cha ’n e am Freasdal a tha ’ga chur orra aig an Nollaig ni ’s mò, mar a thuigeas cuid dhiubh a ’s docha a tha ’nan suidhe gu pròiseil mu ’r coinneamh, le ’n cuid neapaicinnean sìoda mu ’n amhaichean no a’ fleòdraich am mach as am pòcannan. Ach cha b’ e am prìs no an costas a thug dragh ’sam bith dhomh. Is ann a bhithinn anabarrach toilichte cothrom fhaotainn air mo làimh a shineadh do na truaghain ’na leithid do dhòigh is nach goirtichinn am pròis: tha gu leòir do airgead aig a’ bhodach. ’S e a léir mi so: gu ’n d’ rinn iad an toiseach dìol goirt orm, agus, an sin, gu ’n d’ thug iad orm pàidheadh air son a bhi air mo chiùrradh am measg na feadhnach a thàinig a choimhead orm.

Bha cuid air nach robh feusag, cuid air an robh agus cuid eile air an robh friodhain. Bha peirclean na feadhnach air nach robh feusag, mìn agus grinn gu leòir, lom, no fo fhochann slìosach neo-chiontach a dh’ fhaodas le mòr aire agus eiridinn, le oladh agus sgian-bhearraidh, tighinn gu inbhe feusaig fathast. Bha iadsan cho dìcheallach ris a’ chòrr. Cha’n eil fhios agam dé their mi umpa; ach bha Seònaid ag ràitinn gu ’m bheil an caoimhneas-san mar gu’m biodh rud-eigin ’ga dhìth, coltach ri brochan gun salann, no <eng>tea<gai> gun siùcar. Tha aon ni air son am bheil mi gu mòr ’nan comain: ’s e sin nach d’ rinn iad dochann ’s am bith air m’ aodann anus an streap.

Cha mhò tha mi dol a leudachadh air an fheadhainn dhiubh a tha deanamh gàirdeachais anns na bheil do chòmhdach mìn air a chìreadh ’s air a chéireadh air am beul àrd. Tha dùil aca féin nach eil an leithidean ann. Tha iad a‘ saoilsinn gu bheil am badan ròineag ud a’ toirt ughdarrais shònruichte dhoibh am measg nan nighean. Cha‘n ’eil sgur orra ach ’ga chrìodachadh ’s a tarruing an corragan troimhe. ‘S e an aon pheata th’ aca. Cha’n’eil teagamh na ’n deanadh iad na bu lugha dhiubh agus na’n cumadh iad an corragan asda nach biodh barrachd tlachd again dhiubh. Cha toigh leam a’ chrògairt ud idir. Is fèarr leam an gille lom fhéin na ’m fear a tha gun tamh a’ cìreadh fheusaig.

Cha mhò a their mi dad mu ’n fheadhainn—cha’n’eil iad ach ainneamh co dhiùbh—aig am bheil an aghaidhean uile ach an srònan ’s an sùilean tughta le feusaig. Ach thàinig aon fhear dhiubh orm gun fhiosda agus shaoil mi gun robh ruca feòir air tuiteam mu m’ cheann. Chomhairlichinn do gach gille gun an fheusag a leigeadh air gus am faigh e a bhean air a pòsadh ris gu daingeann le cléir.

Chuirinn suas leo sud uile na’n do sheachnadh an seòrsa driseach so orm—’s e sin an fheadhainn air am bheil, cha ’n e feusag, ach friodhain no biorain a’ fàs. Tha an aghaidhean cho carrach ri losgann. Cha ’n eil fhios agam co dhiùbh ’s iad féin no bearradair no gobhainn no clachair tha ’gan lomadh. Co dhiùbh, cha ’n ’eil mi creidsinn nach e òrd agus sgathair a bh’ aig a’ bhearradair a thug an fheusag bhàrr Thearlaich dhuibh mu ’n d’ thàinig e a choimhead ormsa. Ma ’s e sin a bh’ aige, dh’ fhaodadh e sgrìob do reasp no do locair agus, an sin, do phaipear-gainmhich a thoirt air a pheirceal mu ’n do leig e mu réir e am measg chrìosduidhean. ’S esan, fhir na cathrach, a rinn an dìol ormsa. Bha h-uile bun ròinneig ’na aghaidh cho crosda ri spuir cait. Ròd agus chiùrr agus chiùrramaich e m’ aodann. B’ fheudar dhomh fuailid do aran cruithneachd a chur air mo ghruaidh chlì fad dà latha agus an déigh sin, plàsd-leighis. Tha fhathast làraichean agus srianan ri ’m faicinn ’nam aodann, Agus sin agaibh dé chum as a’ chéilidh an nochd mi. Bùrn dubh air Tèarlach, agus sgrios lom, lom sheargaidh air fheusaig! Tha mi sgrìobhadh mu ’n ghnothuch gu fear-lagha feuch am bheil e ceadaichte a leithid a bhi ma réir.

A nis, o so uile, fhir-na-cathrach, saoilidh mi gu bheil e soilleir gur e féinealachd nach till roimh dhochann ’s am bith a dheanamh, agus a cheadaicheas neart gàirdein gu buaidh a thoirt air an lag, nì cho sònruichte ’s a tha ri mhothachadh timcheall air gillean òga na linn so. Bu chòir an cleachdadh so a bhi air atharrachadh. Bu chòir gu’m faodadh an nighean feuchainn ris na meatagan fhaotainn le gleusdachd féin; ach cha bu chòir do ’n ghille a neart ’s a bharrachd treise a chleachdadh gu buaidh a thoirt oirre-sa.

Sgrìobh mi thugaibh an litir so, fhir na cathrach, ann an dòchas gu ’n comhairlicheadh sibh òigridh a’ chomuinn. Tha cleachdaidhean an sìnnsir a’ falbh agus cha’n’eil ni ’s feàrr a’ tighinn. Tha cridheachan agus caoimhneas ann an caileagan fathast; cha’n’eil ach fuighleach dhiubh aims na gillean ach air an son féin. Na ’n gabhadh sibh as làimh an ionnsachadh ann an cleachdainnean an sìnnsearachd, ann am fìor chaoimhneas, dh’ fhaoidteadh gu’n tugadh sibh an fheadhainn mhòr gu sònruichte gu rud-eigin do bhàigh a bhi aca do neach éigin ach iad féin; agus gu ’n teagaisgeadh


[TD 93]

[Leabhar I. An treas mìos 1, 1906. Earrann 6.]

sibh an fheadhainn bheag gu bheil rud eadar ciall agus cuthach, gu sònruichte ann a bhi ’gan cur fèin a stigh air son an toil-inntinn féin air caileagan aig am bheil taobh bhlàth ris an fheadhainn mhòir.

Ach feumaidh mi a nis sgur. Le dòchas gu’n tig atharrachadh mòr air dòighean gillean a’ chomuinn gun dàil agus a’ guidhe “bliadhna mhath ùr” dhuibh uile, beag agus mòr, gun fheusag agus le feusaig—ach a mhàin Tearlach dubh a rinn mo léireadh—is mise, mar a thubhairt mi,

Anna nan òr-chiabh.

Mu’n d’ ràinig fear-na-cathrach crìoch litir Anna, chunnacas tannasg Foirbeis Mhic Coinnich a’ sealltainn air a’ chuideachd troimh ’n uinneig; agus am mach ghabh na gillean, beag is mòr, gun fheusag is le feusaig, a fhliuchadh an seile, agus, mar sin, cha d’ fhuair fear-na cathrach cothrom air bhi leudachadh air iarrtas is comhairle Anna; is cha mhò a fhuair òraidiche na h-oidhche sin cead labhairt. Agus bu mhòr an call sin; oir b’e bu cheann-teagaisg aige: Co dhiùbh b’ e Griogaireach no Leathannach a bu phìobaire aig Noah ’san àirc ri am na tuile. Is coltach nach do dhearbh an t-òraidiche còir dha féin gu’n robh pìob is pìobaire anns an linn ud. Ach is coma sin: bha e dol a dhearbhadh gu’m b’e Leathannach a bh’ ann am pìobaire Noah agus gu’m b’ ann aig Maois a bha ’n Griogaireach.


[TD 96]

[Leabhar I. An treas mìos 1, 1906. Earrann 6.]

<eng>GAELIC TECHNICAL TERMS.

TENDING CATTLE.

<gai>Buachaillich<eng>, herd cattle, sheep, etc.

<gai>Cuallaich<eng>, tend, herd cattle.

<gai>Buachailleachd, cuallach<eng>, herding, tending.

<gai>Saodaich<eng>, drive to pasture, or to resting place for the night, tend, take care of.

<gai>Usgartadh<eng>, a driving away, as from hay or corn.

<gai>Cròth, cuir do’n bhuaile<eng>, etc., fold, put into the fold.

<gai>Biath, biadh<eng>, to feed; <gai>fodair, fodraich<eng>, to fodder.

<gai>Fosradh<eng>, hard feeding for cattle.

<gai>Geamhraich<eng>, to winter, feed during winter.

<gai>Reamhraich<eng>, fatten, make fat.

<gai>Brot<eng>, fatten, feed plentifully so as to fatten.

<gai>Brotaich<eng>, grow fat, take on flesh.

<gai>Easradh<eng>, bracken or heather for litter.

<gai>Rongaich<eng>, become lean, become bony.

<gai>Reang, reangaich<eng>, kill or subdue with hunger, starve, become lean, become bony.

AILMENTS.

<gai>àirneach; bòdhair, bòdhar<eng>, murrain in cattle.

<gai>Eàrnach<eng>, idem, bloody flux.

<gai>Builg<eng>, a distemper caused by heat or want of water.

<gai>Clupaid<eng>, swollen throat.

<gai>Dubh-ghalar<eng>, a disease of cattle, looseness.

<gai>Feursann<eng>, a worm in the hide, warble.

<gai>Gailleach<eng>, a disease or swelling of the gum.

<gai>Gartan<eng>, an insect found also on deer and dogs, but larger on cattle.

<gai>Sgirtean<eng>, “black spaul,” or “quarter-ill.”

<gai>Tòchd<eng>, a disease of the eye.

<gai>Spreangan<eng>, a cloven stick for closing the wound when cattle are bled.

<gai>Ascall-earraich<eng>, loss of cattle in spring.

<gai>Earchall<eng>, loss by death of cattle; <gai>earchallach<eng>, subject to loss by death.

SHEEP.

<gai>Mainnir<eng>, a fold for sheep or goats.

<gai>Crò, crò-chaorach<eng>, fang, a sheep-fold, fank,

<gai>Banair<eng>, idem, enclosure where sheep are milked.

<gai>Cata, càta<eng>, sheep-cot, pen; <gai>cata chaorach<eng>, cot or hut forming part of a sheep-fold.

<gai>Meanbh-chrodh<eng>, sheep and goats, lit. small cattle.

<gai>Meanbh-spréidh<eng>, idem.

<gai>Treud<eng>, a flock.

<gai>Baidean, baidnean<eng>, a small flock of sheep or goats.

<gai>Pasgan, prasgan<eng>, idem.

<gai>Caora<eng>, a sheep.

<gai>Caora dhubh-cheannach<eng>, black-faced sheep.

<gai>Caora bhrogach<eng>, idem, Arran.

<gai>Caora mhór<eng>, idem, of old in contrast with the smaller Highland sheep that preceded, but now means Cheviot sheep.

<gai>Caora Shasunnach, caora mhaol<eng>, Cheviot sheep.

<gai>Reithe<eng>, a tup, <gai>bliadhnach reithe<eng>, shearling tup, dinmont tup; <gai>dà bhliadhnach reithe<eng>, and so on.

<gai>Rùta, rùda, rùd<eng>, a tup; a ridgeling.

<gai>Ruig, ruigleachan<eng>, a ridgeling.

<gai>Mult<eng>, a wether, <gai>bliadhnach muilt<eng>, shearling wether, dinmont, and so on.

<gai>Uan<eng>, a lamb; <gai>uan leth-aon<eng> a twinling.

<gai>Oisg, othaisg<eng>, a hogg, teg.

<gai>Dionag, dianag<eng>, gimmer.

<gai>Sè-ràitheach<eng>, idem; lit. six-quarter old, West Ross-shire.

<gai>Ath-dhìonag<eng>, two shear ewe, maiden ewe, “twinter.”

<gai>Caora uain<eng>, ewe.

<gai>Crog<eng>, cast ewe, draft ewe, “crock.”

<gai>Deal, deathaid<eng>, an unshorn year old sheep or wether.

<gai>Ath-bhliadhnach<eng>, a two year old sheep.


[TD 97]

[Leabhar I. An treas mìos 1, 1906. Earrann 6.]

<gai>Seot<eng>, a rejected animal, a “shot.”

<gai>Ciora, cireag<eng>, a pet, a sheep that feeds with the cows.

<gai>Glomhar<eng>, an instrument to prevent a lamb or kid from sucking.

<gai>Trus<eng>, to gather sheep from grazing; <gai>trusadh<eng>, a gathering.

<gai>Tionail, cruinnich<eng>, to gather.

<gai>Rùisg<eng>, to clip, shear sheep.

<gai>Lomair<eng>, idem; <gai>lomairt, lomradh<eng>, fleecing, sheep shearing.

<gai>Lomradh, rùsg<eng>, a fleece.

<gai>Deamhais, deimheis<eng>, sheep shears; <gai>deamhsadh<eng>, a fleecing, plying of shears.

<gai>Smeur, smiùr<eng>, to smear.

<gai>Tum, bog<eng>, to dip.

<gai>Tearr<eng>, to tar-mark; <gai>tearradh<eng>, a tar-mark.

<gai>Clach-dhearg<eng>, keel, ruddle.

<gai>Comharradh<eng>, a mark; <gai>comharradh cluaise<eng>, ear mark.

EAR MARKS
In West Ross-shire.

<gai>Beum<eng>, a slit from the edge inwards.

<gai>Sgoradh<eng>, a slit from the tip downwards.

<gai>Bacan-beòil<eng>, a “fore-half” taken out by a <gai>beum<eng> from the fore-edge, and a <gai>sgoradh<eng> meeting at right angles.

<gai>Bacan-cùil<eng>, a “back-half” taken as above, but with the <gai>beum<eng> from the back edge.

<gai>Smeòrach<eng>, a notch in the tip.

<gai>Criomag<eng>, a notch made in the edge each year to indicate age. When a ewe has six notches, three in each edge, she is six years old and is then a cast ewe or “crock.”


<gai>Peallaid<eng>, sheep-skin; <gai>peileid<eng>, mangled sheep-skin.

<gai>Uainicionn, uainiceag<eng>, a lamb’s skin.

<gai>Marchann<eng>, an unplucked sheep-skin [<gai>marbh-chionn<eng>, skin of animal found dead?].

<gai>Breaman<eng>, tail of sheep or goat.

<gai>Garr-bhuaic<eng>, morbid ooze in the skin of sheep.

<gai>Sar, séileann, séalan<eng>, a sheep louse, tick.

<gai>Cloimh, carr, steinle<eng>, itch, scab.

<gai>Pluc<eng>, the rot; <gai>bragsaidh<eng>, braxy; <gai>stùird, stiùrdean<eng>, sturdy.

<gai>Asradh<eng>, pining, a disease of sheep, Sutherland.

<gai>Mèil<eng>, bleat of sheep or lamb; <gai>mèil<eng>, to bleat.

GOATS.

<gai>Gobhar-chrò, gobhar-lann<eng>, a goat-fold.

<gai>Gobhar<eng>, a goat.

<gai>Boc, boc-goibhre<eng>, he-goat.

<gai>Eibhrionnach, eirionnach, aibhreann<eng>, wether goat.

<gai>Laos-boc, cull-bhoc<eng>, idem.

<gai>Meann, minnein<eng>, a kid, little kid.

<gai>Meann-bhoc<eng>, a yearling he-goat.

<gai>Minnseag<eng>, a yearling she -goat

<gai>Míseach<eng>, idem, West Ross-shire, Sutherland; for <gai>minnseach?

Fiadh-ghobhar<eng>, a wild goat.

<gai>Boicionn<eng>, a goat-skin.

<gai>Minicionn, miniceag<eng>, a kid-skin.

<gai>Raisean<eng>, goat’s tail,

<gai>Meigead<eng>, bleat of goat or kid.

<gai>Speireach, spearrach<eng>, a goat-fetter.



